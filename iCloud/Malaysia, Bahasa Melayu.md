

Selamat datang ke iCloud
------------------------

PERJANJIAN UNDANG\-UNDANG INI ANTARA ANDA DAN APPLE MENTADBIR PENGGUNAAN PRODUK, PERISIAN, PERKHIDMATAN DAN LAMAN WEB iCLOUD OLEH ANDA (SECARA BERSAMA DIRUJUK SEBAGAI "PERKHIDMATAN"). IA PENTING BAHAWA ANDA MEMBACA DAN MEMAHAMI SYARAT\-SYARAT BERIKUT. DENGAN MENGKLIK "SETUJU", ANDA BERSETUJU BAHAWA SYARAT\-SYARAT INI AKAN DIKENAKAN JIKA ANDA MEMILIH UNTUK MENGAKSES ATAU MENGGUNA PERKHIDMATAN INI.Apple ialah penyedia Perkhidmatan ini, yang membenarkan anda untuk mengguna perkhidmatan Internet tertentu, termasuk menyimpan kandungan peribadi anda (seperti maklumat hubungan, kalendar, foto, nota, peringatan, dokumen, data app dan e\-mel iCloud) dan membuatkannya boleh diakses pada peranti dan komputer anda yang serasi, dan perkhidmatan berdasarkan lokasi tertentu, hanya mengikut terma dan syarat yang dikemukakan di dalam Perjanjian ini. iCloud didayakan secara automatik apabila anda menjalankan peranti yang menggunakan iOS 9 atau lebih baharu dan mendaftar masuk dengan Akaun Apple (sebelum ini dirujuk sebagai "ID Apple") anda semasa penyediaan peranti tersebut, kecuali jika anda menaik taraf peranti dan tidak memilih untuk mendayakan iCloud sebelum ini. Anda boleh melumpuhkan iCloud dalam Tetapan. Apabila iCloud didayakan, kandungan anda akan disimpan oleh Apple secara automatik pada pelayan Apple atau penyedia pihak ketiga, supaya anda boleh mengakses kandungan itu kemudian atau menolak kandungan itu secara wayarles ke peranti atau komputer lain milik anda yang mendayakan iCloud. 

I. KEPERLUAN UNTUK PENGGUNAAN PERKHIDMATAN INI          A. Umur Perkhidmatan ini hanya tersedia kepada individu yang berumur 13 tahun atau ke atas (atau umur minimum yang setara di bidang kuasa yang berkenaan), kecuali jika anda berumur di bawah 13 tahun dan Apple ID anda telah diberikan kepada anda hasil daripada permintaan oleh institusi pendidikan yang diluluskan atau ditubuhkan sebagai sebahagian daripada ciri Perkongsian Keluarga oleh ibu bapa atau penjaga anda. Kami tidak mengumpul, mengguna atau mendedah dengan sengaja maklumat peribadi daripada kanak\-kanak di bawah usia 13 tahun atau umur minimum yang setara di bidang kuasa yang berkenaan, tanpa keizinan ibu bapa yang boleh disahkan.  Ibu bapa dan penjaga juga harus mengingatkan mana\-mana orang di bawah umur bahawa berbual dengan orang yang tidak dikenali di Internet mungkin berbahaya dan mengambil langkah berhati\-hati untuk melindungi kanak\-kanak, termasuk memantau penggunaan Perkhidmatan ini oleh mereka.Untuk menggunakan Perkhidmatan ini, anda seharusnya bukan seseorang yang terhalang daripada menerima Perkhidmatan ini mengikut undang\-undang Amerika Syarikat atau bidang kuasa berkenaan yang lain, termasuk negara bermastautin anda atau lokasi anda menggunakan Perkhidmatan ini. Dengan menerima Perjanjian ini, anda mengatakan bahawa anda memahami dan bersetuju dengan perkara\-perkara di atas.          B. Peranti dan Akaun. Penggunaan Perkhidmatan ini mungkin memerlukan peranti yang serasi, akses Internet dan perisian tertentu (yuran mungkin dikenakan); mungkin memerlukan kemas kini berkala; dan mungkin dipengaruhi oleh prestasi faktor\-faktor ini. Apple berhak untuk mengehadkan jumlah akaun iCloud ("Akaun") yang boleh dicipta daripada sesebuah peranti dan jumlah peranti yang boleh dikaitkan dengan sesuatu Akaun. Versi terkini perisian yang diperlukan mungkin wajib untuk transaksi atau ciri tertentu. Anda bersetuju bahawa memenuhi keperluan ini ialah tanggungjawab anda. 

          C. Had Penggunaan.  Anda bersetuju untuk mengguna Perkhidmatan ini hanya bagi tujuan yang dibenarkan oleh Perjanjian ini, dan hanya setakat yang dibenarkan oleh sebarang undang\-undang, peraturan atau amalan yang biasanya diterima pakai yang berkenaan di bidang kuasa yang berkenaan. Akaun anda diperuntukkan 5 GB kapasiti storan seperti yang dihuraikan di dalam halaman ciri iCloud. Storan tambahan tersedia untuk dibeli, seperti yang dihuraikan di bawah. Melebihi sebarang had lebar jalur ataupun kapasiti storan (contohnya, ruang sandaran atau akaun e\-mel) yang berkenaan atau munasabah adalah dilarang dan mungkin mengelakkan anda daripada menyandar ke iCloud, menambah dokumen atau menerima e\-mel baharu yang dihantar ke alamat e\-mel iCloud anda. Jika penggunaan Perkhidmatan ini atau perbuatan lain oleh anda secara sengaja mahupun tidak mengancam keupayaan Apple untuk menyediakan Perkhidmatan tersebut ataupun sistem lain, Apple berhak untuk mengambil semua langkah yang munasabah bagi melindungi Perkhidmatan tersebut dan sistem Apple, yang mungkin termasuk penggantungan akses anda ke Perkhidmatan tersebut. Pelanggaran berulang terhadap had tersebut boleh mengakibatkan penamatan Akaun anda.Jika anda ialah entiti yang diliputi, rakan perniagaan atau wakil bagi entiti atau rakan perniagaan yang diliputi (mengikut takrif 45 C.F.R § 160\.103\), Anda bersetuju bahawa anda tidak akan menggunakan mana\-mana komponen, fungsi atau kemudahan lain pada iCloud untuk mencipta, menerima, mengekalkan atau menghantar sebarang "maklumat kesihatan terlindung" (mengikut takrif 45 C.F.R § 160\.103\) atau menggunakan iCloud dalam apa jua cara yang boleh menjadikan Apple (atau mana\-mana Subsidiari Apple) rakan perniagaan anda atau mana\-mana pihak ketiga.          D. Ketersediaan Perkhidmatan. Perkhidmatan ini, atau sebarang ciri atau bahagian daripada Perkhidmatan ini, mungkin tidak disediakan dalam semua bahasa atau di semua negara dan Apple tidak mengatakan bahawa Perkhidmatan ini, atau sebarang ciri atau bahagian daripada Perkhidmatan ini, adalah sesuai atau tersedia untuk apa jua penggunaan di mana\-mana tempat tertentu. Sehingga setakat anda memilih untuk mengakses dan mengguna Perkhidmatan ini, anda melakukannya atas inisiatif anda sendiri dan bertanggungjawab untuk mematuhi semua undang\-undang dan peraturan yang berkenaan.          E. Menukar Perkhidmatan Ini.  Apple berhak pada bila\-bila masa untuk mengubah Perjanjian ini dan untuk mengenakan terma atau syarat baharu atau tambahan pada penggunaan Perkhidmatan ini oleh anda, dengan syarat Apple memberikan anda notis 30 hari terlebih dahulu tentang sebarang perubahan bertentangan material terhadap Perkhidmatan ini ataupun syarat\-syarat perkhidmatan yang berkenaan, melainkan ia tidak munasabah untuk berbuat demikian kerana keadaan yang timbul daripada tindakan perundangan, pengawalaturan atau kerajaan; untuk menangani keselamatan pengguna, privasi pengguna ataupun kepentingan integriti teknikal; untuk mengelakkan gangguan perkhidmatan kepada pengguna lain; atau atas sebab bencana alam, peristiwa bencana, perang ataupun kejadian sepadan yang lain yang berlaku di luar kawalan munasabah Apple. Berkenaan dengan perkhidmatan iCloud berbayar, contohnya, iCloud\+ seperti yang tertakrif di bawah, Apple tidak akan melakukan sebarang perubahan bertentangan material terhadap Perkhidmatan ini sebelum tempoh berbayar semasa anda tamat, melainkan perubahan diperlukan secara munasabah untuk menangani tindakan perundangan, pengawalaturan atau kerajaan; untuk menangani keselamatan pengguna, privasi pengguna atau kepentingan integriti teknikal; untuk mengelakkan gangguan perkhidmatan kepada pengguna lain; atau untuk mengelakkan isu yang terhasil daripada bencana alam, peristiwa bencana, perang atau kejadian sepadan yang lain yang berlaku di luar kawalan munasabah Apple. Jika Apple melakukan perubahan bertentangan material terhadap Perkhidmatan ini atau syarat\-syarat penggunaan, anda berhak untuk menamatkan Perjanjian ini dan akaun anda. Dalam keadaan itu, Apple akan memberikan anda bayaran balik pro rata bagi sebarang prabayaran untuk tempoh berbayar anda yang sedang berlaku. Apple tidak bertanggungjawab terhadap anda untuk sebarang perubahan kepada Perkhidmatan ini atau syarat\-syarat perkhidmatan yang dilakukan mengikut Bahagian IE.

II. CIRI DAN PERKHIDMATAN          A. Foto            1\.  Foto iCloud. Apabila anda mendayakan Foto iCloud, foto, video dan metadata anda serta sebarang edit yang anda lakukan dalam App Foto pada peranti iOS, komputer macOS atau PC Windows anda akan dimuat naik dan disimpan secara automatik di iCloud, dan kemudian ditolak ke semua peranti dan komputer anda yang lain yang mendayakan Foto iCloud. Resolusi foto dan video mungkin berbeza\-beza bergantung pada tetapan peranti anda dan ruang storan yang tersedia.  Anda boleh memuat turun foto dan video resolusi penuh pada bila\-bila masa.            2\. Album Kongsi.  Apabila anda mengguna Album Kongsi, Apple menyimpan sebarang foto dan video yang anda kongsi sehingga anda memadamkan fail tersebut. Anda boleh mengakses foto dan video kongsi anda daripada peranti Apple anda yang yang boleh akses kepada Album Kongsi. Orang yang anda jemput untuk Berkongsi Album boleh melihat, menyimpan, menyalin dan berkongsi foto dan video ini, di samping menyumbang foto dan video, serta ulasan.  Jika anda memilih untuk mengguna Album Kongsi untuk berkongsi foto melalui pautan web, foto ini akan disediakan secara awam kepada sesiapa sahaja yang telah diberikan atau memiliki akses kepada pautan web tersebut. Jika anda ingin berhenti berkongsi foto, video dan ulasan individu atau Album Kongsi penuh, anda boleh memadamkan item tersebut pada bila\-bila masa.  Namun demikian, sebarang kandungan yang disalin dari Album Kongsi ke peranti atau komputer lain tidak akan dipadamkan.  

            3\. Pustaka Foto Kongsi.  Jika anda telah mendayakan Foto iCloud, anda boleh mencipta atau menghubungkan satu Pustaka Kongsi dengan sehingga lima orang lain.  Apabila anda menyumbang foto dan video kepada Pustaka Foto Kongsi, foto dan video anda akan beralih daripada Pustaka Peribadi anda ke dalam Pustaka Kongsi. Semua peserta mempunyai keizinan yang sama untuk menambah, mengedit dan memadamkan kandungan dalam Pustaka Kongsi. Semua peserta dalam Pustaka Kongsi mempunyai akses kepada kandungan Pustaka Kongsi tetapi kandungan Pustaka Kongsi hanya dikira berdasarkan kuota Storan iCloud bagi orang yang mencipta Pustaka Kongsi.  Jika pemilik pustaka kehabisan storan iCloud, kandungan tidak lagi dapat ditambah kepada Pustaka Kongsi dan perubahan seperti pengeditan, kegemaran dan pelarasan metadata tidak lagi disegerakkan.  Pengguna yang berumur bawah 13 tahun (atau umur minimum yang setara dalam bidang kuasa yang berkenaan) dan mempunyai Akaun Apple yang dibenarkan oleh keluarga atau penjaga, hanya boleh menyertai Pustaka Foto Kongsi dengan ahli Keluarga yang lain.

          B. Perkongsian Folder dan Fail. Apabila anda mengguna Perkongsian Folder dan Fail iCloud, Apple menyimpan sebarang fail yang anda kongsi sehingga anda memadamkan fail tersebut.  Anda boleh mengakses fail anda yang dikongsi dari mana\-mana peranti Apple anda yang mendayakan iCloud Drive. Anda boleh memberikan akses kepada orang lain untuk melihat, menyimpan, menyalin atau mengedit fail ini.  Anda mempunyai pilihan untuk memberikan orang lain hak untuk mengedit fail atau hanya sekadar hak untuk melihatnya.  Jika anda mengguna Perkongsian Folder dan Fail iCloud untuk berkongsi fail melalui pautan web, fail ini boleh diakses secara awam oleh sesiapa sahaja yang telah diberikan pautan web tersebut.  Anda boleh berhenti berkongsi fail pada bila\-bila masa.  Jika anda berhenti berkongsi, fail akan dialih keluar dari iCloud Drive pada peranti semua orang. Namun, mana\-mana fail yang disalin sebelum itu ke peranti atau komputer lain tidak akan dipadam.

          C. Mail Drop. Jika anda dilog masuk ke iCloud dan anda mengguna app Mail macOS atau iCloud Mail di web untuk menghantar e\-mel dengan lampiran besar, anda akan diberikan pilihan untuk menggunakan Mail Drop.  Dengan Mail Drop, lampiran besar anda akan disimpan secara sementara pada pelayan iCloud untuk membantu penghantaran lampiran tersebut. Apple akan menghantar sama ada pautan atau pratonton lampiran tersebut kepada penerima, bergantung pada aplikasi klien e\-mel penerima anda. Storan sementara lampiran e\-mel besar tidak akan diambil kira dalam kuota storan iCloud anda. Untuk maklumat lanjut tentang Mail Drop, sila lawat https://support.apple.com/HT203093\. 

          D. Aplikasi Pihak Ketiga. Jika anda mendaftar masuk ke aplikasi pihak ketiga tertentu dengan kelayakan iCloud anda, anda bersetuju untuk membenarkan aplikasi itu menyimpan data di dalam akaun iCloud peribadi anda dan Apple untuk mengumpul, menyimpan dan memproses data sedemikian bagi pihak pembangun aplikasi pihak ketiga yang relevan berkenaan dengan penggunaan Perkhidmatan ini dan aplikasi sedemikian oleh anda. Data yang aplikasi tersebut simpan pada akaun iCloud peribadi anda akan diambil kira dalam kuota storan anda.  Data sedemikian mungkin dikongsi bersama aplikasi lain yang anda muat turun daripada pembangun aplikasi yang sama.           E. Perkongsian Keluarga. Dengan Perkongsian Keluarga, anda boleh berkongsi kandungan yang dibeli tertentu seperti pembelian dari Store dan langganan Apple bersama ahli keluarga anda. Anda juga boleh berkongsi kandungan tertentu seperti foto, kalendar, lokasi dan maklumat masa skrin bergantung pada perkara yang keluarga anda memilih untuk berkongsi.  Anda juga boleh mengongsi langganan dan pembelian dalam aplikasi tertentu daripada pihak ketiga.  Untuk maklumat lanjut berkenaan perkongsian pembelian kandungan anda, sila lihat Terma dan Syarat Perkhidmatan Media Apple di https://www.apple.com/legal/internet\-services/itunes/ww/.  Untuk maklumat lanjut tentang perkongsian kandungan, penggunaan peranti dan maklumat lokasi dengan ahli keluarga, sila lihat https://www.apple.com/family\-sharing/.

          F. Akaun Web\-Sahaja iCloud.  Jika anda mendaftar untuk Perkhidmatan ini dengan akaun web sahaja pada peranti atau komputer bukan berjenama Apple, anda akan dapat mengakses hanya kefungsian Perkhidmatan yang terhad. Anda akan menerima 1 GB ruang storan percuma dan anda tidak akan dapat meningkatkan jumlah ini dengan hanya akaun web sahaja. Sebagai syarat untuk mengakses Perkhidmatan ini dengan akaun web sahaja, anda bersetuju kepada semua terma dan syarat berkenaan yang terkandung di dalam Perjanjian ini, termasuk, tanpa had, semua keperluan untuk menggunakan Perkhidmatan ini, had terhadap penggunaan, ketersediaan, beta awam, penafian jaminan, peraturan berkenaan kandungan dan kelakuan anda, dan penamatan. Syarat\-syarat yang terkandung di dalam Perjanjian ini berkenaan dengan ciri yang tidak tersedia kepada pengguna web sahaja tidak akan terpakai terhadap anda. Ini termasuk, contohnya, penggunaan perkhidmatan berdasarkan lokasi dan pembayaran yuran untuk naik taraf storan iCloud. Anda juga selanjutnya bersetuju bahawa jika anda kemudian mengakses akaun web sahaja anda dari peranti berjenama Apple atau komputer berjenama Apple, tanpa mengira jika anda memiliki peranti ataupun komputer itu, Apple boleh menaik taraf akaun web sahaja anda secara automatik kepada akaun iCloud penuh dan menyediakan semua kefungsian Perkhidmatan ini yang tersedia kepada anda, termasuk kapasiti storan percuma yang ditingkatkan. Jika anda memilih untuk mengakses akaun web sahaja anda dari peranti berjenama Apple atau komputer berjenama Apple dan anda kemudiannya dinaikkan taraf kepada kefungsian penuh Perkhidmatan ini, anda bersetuju bahawa semua terma dan syarat yang terkandung di dalam ini akan terpakai terhadap penggunaan Perkhidmatan ini oleh anda. Jika anda tidak ingin memiliki akaun iCloud penuh, jangan mendaftar masuk ke akaun web sahaja anda dari peranti atau komputer berjenama Apple.

          G. iCloud\+.  “iCloud\+” ialah Langganan iCloud premium yang meliputi akses ke storan tambahan dan ciri premium tertentu .  Pelan langganan untuk iCloud\+ ialah Langganan iCloud\+.  Bergantung pada keperluan di lokasi anda, anda boleh mendapati sesetengah atau semua daripada ciri iCloud\+ berikut jika anda memiliki Langganan iCloud\+ atau seseorang di dalam kumpulan Perkongsian Keluarga anda memiliki Langganan iCloud\+ dan berkongsi langganan itu bersama anda:

            1\. Geganti Peribadi.  Geganti Peribadi membenarkan anda untuk menyambung pada dan melayari web secara lebih sulit dan selamat dengan menyulitkan trafik Internet anda dan menghantar trafik itu melalui sekurang\-kurangnya dua geganti Internet.  Ketika menggunakan Geganti Peribadi, sesetengah laman web mungkin tidak berfungsi seperti yang dijangka. Contohnya, dengan menunjukkan kandungan untuk rantau yang salah atau memerlukan langkah tambahan untuk mendaftar masuk.  Anda boleh mendayakan atau melumpuhkan Geganti Peribadi daripada Seting iCloud pada bila\-bila masa. Di samping itu, Geganti Peribadi mungkin membawa kesan pada keupayaan penyedia Internet anda untuk mengecualikan penggunaan data anda daripada had data dan mungkin mengenakan caj tambahan daripada penyedia Internet anda.  Geganti Peribadi mungkin disediakan secara lebih awal sebagai beta dan jika begitu, ia dianggap Ciri Beta yang tertakluk pada peruntukan Bahagian VI.C. (Beta Awam).             2\. Sembunyi E\-mel Saya.  Sembunyi E\-mel Saya membenarkan anda untuk menjanakan alamat e\-mel rawak yang unik yang akan mengirim semula ke alamat e\-mel yang anda pilih.  Apple berhak untuk mengehadkan jumlah alamat e\-mel yang tersedia melalui ciri ini atau menamatkan penggunaan alias jika penggunaannya melanggari terma dan syarat yang dinyatakan di dalam ini.               3\. Video Keselamatan HomeKit.  Video Keselamatan HomeKit di iCloud\+ membenarkan anda untuk menyimpan video dari kamera keselamatan serasi di iCloud dan menonton rakaman anda dari jauh.  Video Keselamatan HomeKit memerlukan pelan iCloud\+ yang disokong, kamera keselamatan serasi yang didayakan dengan HomeKit dan menjalankan HomePod, Apple TV atau iPad sebagai hab rumah.  Sesetengah pelan iCloud\+ mungkin mengehadkan jumlah kamera atau strim video yang tersedia kepada anda.               4\. Domain E\-mel Tersuai.  Anda boleh memperibadikan alamat Mail iCloud anda dengan nama domain tersuai (jika tersedia) dan menjemput ahli keluarga anda untuk mengguna domain yang sama bersama akaun Mail iCloud mereka.  Setiap orang boleh mempunyai sehingga tiga alamat e\-mel bagi setiap domain.  Mel yang disimpan di iCloud akan diambil kira dalam kuota storan iCloud anda. Jika anda kehabisan ruang storan iCloud, anda tidak akan dapat menerima mesej baharu di alamat e\-mel tersuai anda sehingga anda membebaskan lebih banyak ruang storan.  Apple berhak untuk menolak permintaan untuk memperibadikan alamat Mail iCloud anda dengan nama domain tersuai yang menyalahi undang\-undang, mengganggu, mengugut, memudaratkan, bersifat tort, memfitnah, mengandungi libel, mencaci, ganas, lucah, kesat, mengganggu privasi orang lain, menampilkan kebencian, menyinggung mana\-mana kaum kumpulan etnik atau selainnya mengacau.  

Sesetengah ciri iCloud\+ tidak tersedia di semua negara atau rantau.  

          H. Pengesahan Dua Faktor dan Panggilan/Mesej Teks yang Didail Secara Automatik. Jika anda memilih untuk mendayakan Pengesahan Dua Faktor untuk Akaun Apple anda, anda bersetuju untuk (a) memberikan Apple sekurang\-kurangnya satu nombor telefon; dan (b) menerima panggilan dan mesej teks yang didial secara automatik atau diprarakam daripada Apple melalui mana\-mana daripada nombor telefon yang diberikan. Kami mungkin membuat panggilan atau menghantar mesej teks sedemikian untuk (i) membantu melindungi Akaun anda ketika mendaftar masuk; (ii) membantu anda mengakses Akaun anda apabila anda terlupa kata laluan anda; atau (iii) secara lainnya menservis Akaun anda atau menguatkuasakan Perjanjian ini, dasar kami, undang\-undang yang berkenaan atau sebarang perjanjian lain yang kami adakan bersama anda mengikut keperluan.

          I. Bantuan dengan Pemulihan Akaun.  Anda boleh menambah satu atau lebih ramai orang sebagai hubungan pemulihan yang boleh menggunakan peranti mereka untuk menjanakan kod yang boleh membantu anda mendapat kembali akses ke akaun dan data anda.  Hubungan pemulihan tersebut perlulah berumur lebih daripada 13 tahun (atau umur minimum yang sepadan bergantung pada bidang kuasa), memiliki Akaun Apple, pengesahan dua faktor dan peranti Apple dengan kod laluan peranti didayakan.  Mereka tidak akan menerima akses langsung ke akaun anda.  Ia tanggungjawab anda untuk mengemas kini hubungan pemulihan anda. 

          J. Perlindungan Data Lanjutan. Dengan Perlindungan Data Lanjutan, anda boleh mendayakan penggunaan penyulitan hujung ke hujung untuk melindungi kategori tambahan bagi data anda dalam iCloud dengan lebih lanjut, termasuklah Sandaran, Foto, Nota iCloud anda dan fail yang disimpan dalam iCloud Drive. Untuk mendayakan Perlindungan Data Lanjutan, anda mesti mendayakan pengesahan dua faktor untuk Akaun Apple anda dan peranti dipercayai (peranti yang anda gunakan untuk daftar masuk ke Akaun anda menggunakan pengesahan dua faktor) untuk akaun tersebut dengan kod laluan atau kata laluan telah didayakan. Selain itu anda juga perlu menjana kunci pemulihan atau menetapkan sekurang\-kurangnya satu maklumat hubungan pemulihan akaun untuk membantu anda mendapatkan semua akses kepada Akaun dan data anda jika anda terlupa kata laluan Akaun anda, tidak mempunyai akses kepada mana\-mana peranti yang anda percayai dan anda terlupa kod laluan atau kata laluan anda. Anda boleh mengubah orang hubungan anda pada bila\-bila masa tetapi mereka mesti berumur 13 tahun ke atas (atas umur minimum setara di lokasi kenalan pemulihan), memiliki Akaun Apple dengan pengesahan dua faktor didayakan dan memiliki peranti Apple yang ditetapkan dengan kod laluan atau kata laluan. Apple tidak akan dapat membantu anda memulihkan data yang dilindungi menggunakan Perlindungan Data Lanjutan setelah ciri ini didayakan, jadi anda bertanggungjawab untuk melindungi kunci pemulihan dan/atau memastikan kenalan pemulihan anda adalah terkini. Apple tidak akan bertanggungjawab terhadap kegagalan anda mengakses akaun atau data anda sehubungan dengan kegagalan anda melindungi kunci pemulihan anda atau jika kenalan pemulihan anda tidak dapat atau enggan membantu anda mendapatkan semula akses kepada Akaun dan data anda. Akaun Apple Terurus dan akaun Kanak\-kanak tidak layak untuk Perlindungan Data Lanjutan. Anda boleh mematikan Perlindungan Data Lanjutan pada bila\-bila masa.

          K. Kunci Keselamatan. Kunci Keselamatan membolehkan anda mewajibkan kunci keselamatan fizikal digunakan untuk daftar masuk dengan Akaun Apple anda. Kunci Keselamatan memerlukan anda mendayakan pengesahan dua faktor untuk Akaun Apple anda dan anda menggunakan kunci keselamatan pihak ketiga yang diperaku FIDO sebagai salah satu daripada dua faktor anda. Kunci Keselamatan membolehkan anda menggunakan peranti dipercayai untuk menambahkan kekunci baru atau matikan Kunci Keselamatan sepenuhnya untuk mengekalkan akses kepada akaun anda. Namun, jika anda kehilangan semua kunci keselamatan anda serta peranti dipercayai, anda akan kehilangan akses kepada akaun anda secara kekal dan Apple tidak akan dapat membantu anda mendapatkan semula akses kepada data atau akaun atau data anda. Apple tidak akan bertanggungjawab terhadap kegagalan anda untuk mengakses akaun atau data anda sehubungan dengan kegagalan anda untuk melindungi kunci keselamatan fizikal anda atau jika kunci keselamatan digital anda menjadi malfungsi. Akaun Apple Terurus dan akaun Kanak\-kanak tidak layak untuk Kunci Keselamatan.

          L. Legasi Digital.  Dengan Legasi Digital, anda boleh memilih untuk menambah satu atau lebih ramai hubungan untuk mengakses dan memuat turun data tertentu dari akaun anda setelah anda meninggal dunia.  Jika hubungan anda yang ditetapkan membekalkan bukti kematian kepada Apple dan mempunyai kunci yang perlu, mereka boleh mendapat akses automatik ke data akaun tertentu dan kunci pengaktifan akan dikeluarkan dari semua peranti anda.  Oleh yang demikian, ia tanggungjawab anda untuk mengemas kini hubungan Legasi Digital anda.  Anda boleh mempelajari lebih lanjut tentang Legasi Digital di https://support.apple.com/HT212360 dan https://support.apple.com/HT212361\.              M. Penggunaan Perkhidmatan Berdasarkan LokasiApple serta rakan perniagaan dan pemberi lesennya mungkin menyediakan ciri atau perkhidmatan tertentu yang bergantung pada maklumat lokasi berdasarkan peranti menggunakan GPS (atau teknologi serupa, jika tersedia) dan titik akses Wi\-Fi sumber khalayak dan lokasi menara selular. Untuk menyediakan ciri atau perkhidmatan sedemikian, jika tersedia, Apple serta rakan perniagaan dan pemberi lesennya perlu mengumpul, mengguna, menyiar, memproses dan mengekalkan data lokasi anda, termasuk tetapi tidak terhad kepada lokasi geografi peranti anda dan maklumat yang berkenaan dengan Akaun anda dan sebarang peranti yang didaftarkan di bawahnya, termasuk tetapi tidak terhad kepada Akaun Apple, ID dan nama peranti, dan jenis peranti anda. 

Anda boleh menarik keizinan terhadap pengumpulan, penggunaan, penyiaran, pemprosesan dan pengekalan data lokasi dan Akaun oleh Apple dan rakan perniagaan dan pemberi lesennya pada bila\-bila masa dengan tidak menggunakan ciri berdasarkan lokasi dan mematikan Cari Saya (termasuk app sebelumnya, Cari iPhone Saya dan Cari Rakan Saya, bersama dirujuk sebagai "Cari Saya") atau Perkhidmatan Lokasi dalam Tetapan (seperti berkenaan) pada peranti anda. Ketika mengguna perkhidmatan pihak ketiga yang mengguna atau memberi data lokasi sebagai sebahagian daripada Perkhidmatan ini, anda tertakluk pada dan patut menyemak syarat\-syarat dan dasar privasi pihak ketiga sedemikian tentang penggunaan data lokasi oleh perkhidmatan pihak ketiga tersebut. Sebarang data lokasi yang disediakan oleh Perkhidmatan ini tidak bertujuan untuk diguna pakai dalam situasi yang memerlukan maklumat lokasi yang tepat atau jika data lokasi yang salah, tidak tepat, tertangguh atau tidak lengkap boleh membawa kepada kematian, kecederaan diri, kerosakan harta benda atau kemusnahan alam sekitar. Apple akan menyediakan Perkhidmatan ini mengikut kemahirannya secara munasabah dan sewajarnya, namun Apple mahupun mana\-mana daripada penyedia perkhidmatan dan/atau kandungannya tidak menjamin ketersediaan, ketepatan, kelengkapan, kebolehpercayaan atau kekinian data lokasi atau sebarang data lain yang dipaparkan oleh Perkhidmatan ini. PERKHIDMATAN BERDASARKAN LOKASI TIDAK BERTUJUAN ATAU TIDAK SESUAI UNTUK DIPAKAI SEBAGAI SISTEM PENGESAN KECEMASAN.

          N. Cari Semasa anda mendayakan iCloud dan Perkhidmatan Lokasi pada peranti yang menjalankan iOS 13, iPad OS atau macOS Catalina atau lebih baharu, Cari Saya (Cari iPhone Saya untuk peranti yang menjalankan iOS 8 hingga iOS 12\) akan didayakan secara automatik pada peranti itu dan sebarang aksesori Apple yang digandingkan dengannya.  Setelah didayakan, peranti anda akan dikaitkan secara automatik dengan Akaun Apple anda dan kata laluan Akaun Apple anda akan diperlukan sebelum sesiapa (termasuk diri anda) boleh mematikan Cari Saya, mendaftar keluar daripada iCloud, memadam atau mengaktifkan peranti.  Apple dan ejen sahnya mungkin tidak melakukan perkhidmatan sokongan perkakasan atau perisian, termasuk perkhidmatan di bawah waranti terhad Apple, kecuali jika anda melumpuhkan Cari Saya sebelum mendapatkan perkhidmatan.  Apple tidak bertanggungjawab untuk kegagalan anda untuk melindungi peranti iOS anda dengan kod laluan, mendayakan Mod Hilang dan/atau menerima atau menjawab notis dan komunikasi.  Apple juga tidak bertanggungjawab untuk pengembalian peranti iOS kepada anda atau sebarang kehilangan data pada peranti iOS anda.

Cari Rangkaian Saya ialah ciri sumber khalayak yang dapat membantu anda dan orang lain mencari peranti yang hilang apabila peranti tersebut tidak tersambung ke Internet. Jika Cari Rangkaian Saya didayakan pada sesebuah peranti, ia boleh mengesan kehadiran peranti berdekatan yang berada di luar talian melalui Bluetooth (atau teknologi serupa). Jika sesebuah peranti mengesan peranti hilang yang berada di luar talian, ia akan menggunakan sambungan Wi\-Fi atau selular untuk melaporkan anggaran lokasi peranti itu secara selamat kepada Akaun Apple yang dikaitkan dengan peranti tersebut supaya pemiliknya boleh melihat lokasinya di dalam app Cari Saya. Pelaporan lokasi disulitkan dari hujung ke hujung dan Apple tidak boleh melihat lokasi peranti yang membuat laporan atau sebarang peranti di luar talian. Anda boleh melumpuhkan Cari Rangkaian Saya di Tetapan.

          O. SandaranSandaran iCloud mencipta sandaran automatik secara berkala untuk peranti iOS, apabila peranti dikunci skrin, tersambung pada sumber kuasa dan tersambung pada Internet melalui rangkaian Wi\-Fi. Jika peranti tidak disandarkan ke iCloud untuk tempoh masa seratus lapan puluh (180\) hari, Apple berhak untuk memadamkan sebarang sandaran yang dikaitkan dengan peranti itu. Sandaran mungkin termasuk tetapan peranti, ciri peranti, foto dan video, dokumen, mesej anda, nada dering, data app Health dan data app lain. Untuk maklumat tambahan, sila lawat https://support.apple.com/HT207428\.  Kandungan berikut tidak terangkum dalam sandaran iCloud anda: kandungan yang dibeli dari iTunes Store, App Store atau Apple Books, media yang disegerakkan dari komputer anda dan pustaka foto anda jika anda telah mendayakan Pustaka Foto iCloud. Apple akan menyediakan Perkhidmatan ini mengikut kemahirannya secara munasabah dan sewajarnya, tetapi SEHINGGA HAD PALING LUAS YANG DIBENARKAN OLEH UNDANG\-UNDANG, APPLE TIDAK MENJAMIN BAHAWA SEBARANG KANDUNGAN YANG ANDA MUNGKIN SIMPAN ATAUPUN AKSES MELALUI PERKHIDMATAN INI TIDAK AKAN MENGALAMI KEROSAKAN, KEHILANGAN ATAU PENYINGKIRAN SECARA TIDAK SENGAJA MENGIKUT SYARAT\-SYARAT PERJANJIAN INI, DAN APPLE TIDAK AKAN BERTANGGUNGJAWAB SEKIRANYA BERLAKU KEROSAKAN, KEHILANGAN ATAU PENYINGKIRAN SEDEMIKIAN. Ia tanggungjawab anda untuk mengekalkan sandaran alternatif yang sewajarnya untuk maklumat dan data anda.

III. NAIK TARAF LANGGANANPelan Langganan iCloud\+ tersedia untuk pembelian berdasarkan langganan.

          A. PembayaranDengan menaik taraf perkhidmatan Langganan iCloud\+ untuk lebih banyak storan dan ciri tambahan, Apple akan mengenakan caj yuran yang berulang secara automatik untuk pelan yang anda pilih, termasuk sebarang cukai yang berkenaan, pada kaedah pembayaran yang dikaitkan dengan Akaun Apple anda (contohnya, kaedah pembayaran yang anda guna untuk membeli\-belah di iTunes Store, App Store atau Apple Books, jika tersedia) atau kaedah pembayaran yang dikaitkan dengan akaun Keluarga anda. Untuk butiran tentang pelan dan harga yuran, sila lawat https://support.apple.com/HT201238\.  Jika anda ialah penyelaras Keluarga, anda bersetuju untuk membenarkan Apple mengenakan caj pada kaedah pembayaran anda secara berulang untuk ahli Keluarga anda yang menaik taraf pelan mereka. Apple juga mungkin mendapatkan prakebenaran untuk amaun sehingga amaun transaksi tersebut dan menghubungi anda secara berkala melalui e\-mel di alamat e\-mel yang dikaitkan dengan Akaun Apple anda untuk peringatan pengebilan dan komunikasi lain yang berkaitan dengan akaun langganan.  

Anda boleh menukar langganan anda dengan menaik taraf atau menurun taraf pelan anda di bawah bahagian iCloud dalam Tetapan pada peranti anda atau di bawah anak tetingkap iCloud dalam Keutamaan Sistem pada Mac anda atau iCloud untuk Windows pada PC anda.Yuran yang berkenaan untuk pelan yang dinaik taraf akan mulai berkuat kuasa serta\-merta; penurunan taraf pelan anda akan mula berkuat kuasa pada tarikh pengebilan tahunan atau bulanan seterusnya. ANDA BERTANGGUNGJAWAB UNTUK PEMBAYARAN SEMUA YURAN TEPAT PADA MASANYA DAN UNTUK MEMBERIKAN APPLE BUTIRAN KAD KREDIT ATAU AKAUN PEMBAYARAN YANG SAH UNTUK PEMBAYARAN SEMUA YURAN. Jika Apple tidak berjaya mengenakan caj pada kad kredit atau akaun pembayaran anda untuk yuran yang perlu dibayar, Apple berhak untuk menarik balik atau mengehadkan akses ke kandungan anda yang disimpan, memadamkan kandungan anda yang disimpan atau menamatkan Akaun anda. Jika anda ingin menugaskan kad kredit ataupun akaun pembayaran berbeza atau jika terdapat perubahan pada status kad kredit atau akaun pembayaran anda, anda mesti menukar maklumat anda secara dalam talian di bahagian Maklumat Akaun di iCloud; ini mungkin mengganggu akses anda secara sementara kepada Perkhidmatan ini sambil Apple mengesahkan maklumat pembayaran baharu anda. Kami mungkin menghubungi anda melalui e\-mel berkenaan dengan akaun anda untuk sebab yang termasuk, tanpa had, mencapai atau melebihi had storan pelan terpilih anda. Jika anda bermastautin di Brazil, meskipun terdapat apa\-apa di dalam ini yang bertentangan:Untuk sebarang caj yang dikenakan oleh Apple kepada anda, Apple boleh menggunakan syarikat gabungan untuk melaksanakan aktiviti pengumpulan dan pengiriman wang bagi mengenakan caj untuk sebarang amaun yang dihutangi oleh anda yang berkaitan dengan akaun iCloud anda.  Di samping itu, jumlah harga keseluruhan anda akan termasuk harga naik taraf dan juga sebarang yuran kad kredit yang berkenaan. Anda bertanggungjawab untuk sebarang cukai yang berkenaan kepada anda kecuali sebarang penangguhan cukai yang berkenaan, yang akan dikumpul oleh syarikat gabungan Apple. Anda mesti memberikan semua maklumat akaun yang diperlukan oleh Apple untuk membolehkan transaksi sedemikian. Anda mengiktiraf dan bersetuju bahawa jika anda tidak memberikan semua maklumat akaun yang diperlukan, Apple berhak untuk menamatkan akaun anda.           B. Hak untuk Menarik DiriJika anda memilih untuk membatalkan langganan anda setelah anda membelinya atau jika anda mengikut pelan pembayaran tahunan, setelah sebarang tempoh pembaharuan bermula, anda boleh melakukan demikian dengan memaklumkan Apple melalui kenyataan yang jelas (lihat alamat yang berkenaan dalam bahagian "Am" di bawah) dalam masa 14 hari dari waktu anda menerima pengesahan e\-mel anda dengan menghubungi Sokongan Pelanggan. Anda tidak perlu memberikan sebab untuk pembatalan. Anda perlu menghantar komunikasi tentang pembatalan anda sebelum tempoh 14 hari tersebut berlalu untuk menepati tarikh akhir pembatalan. Pelanggan di EU dan Norway juga berhak untuk memaklumkan kami melalui borang pembatalan contoh di bawah:

Kepada:  Apple Distribution International Ltd., Hollyhill Industrial Estate, Hollyhill, Cork, Republic of Ireland:

Saya dengan ini memberikan notis yang saya menarik diri daripada kontrak saya untuk perkara berikut: \[PELAN DAN TEMPOH LANGGANAN, contohnya, NAIK TARAF PELAN LANGGANAN iCLOUD\+ BULANAN 200 GB]Dipesan pada \[MASUKKAN TARIKH] Nama penggunaAlamat penggunaTarikh Kesan pembatalan Kami akan mengurangkan ruang storan anda kembali kepada 5 GB dan membayar balik anda tidak lebih daripada 14 hari dari hari kami menerima notis pembatalan anda. Jika anda telah menggunakan lebih daripada 5 GB storan semasa tempoh ini, anda mungkin tidak dapat mencipta sebarang sandaran iCloud lagi atau mengguna ciri tertentu sehingga anda mengurangkan storan anda. Kami akan menggunakan kaedah pembayaran yang sama seperti yang anda guna untuk transaksi tersebut dan anda tidak akan dikenakan sebarang yuran untuk pembayaran balik sedemikian. IV. Penggunaan Perkhidmatan Ini oleh Anda          A. Akaun AndaSebagai pengguna berdaftar Perkhidmatan ini, anda perlu membuka Akaun. Jangan dedahkan maklumat Akaun anda kepada orang lain. Anda bertanggungjawab sepenuhnya untuk melindungi kerahsiaan dan keselamatan Akaun anda dan ke atas semua aktiviti yang berlaku pada atau melalui Akaun anda, dan anda bersetuju bahawa anda akan memaklumkan Apple dengan segera tentang sebarang pelanggaran keselamatan Akaun anda. Anda selanjutnya mengiktiraf dan bersetuju bahawa Perkhidmatan ini telah direka dan bertujuan untuk penggunaan peribadi pada dasar individu dan anda tidak seharusnya berkongsi butiran Akaun dan/atau kata laluan anda dengan mana\-mana individu lain. Jika kami telah melaksanakan kemahiran yang munasabah dan sewajarnya, Apple tidak akan bertanggungjawab terhadap sebarang kerugian yang timbul akibat daripada penggunaan Akaun anda tanpa kebenaran, yang berlaku kerana anda tidak mematuhi peraturan ini.

Sebelum menggunakan Perkhidmatan ini, anda perlu memasukkan Akaun Apple dan kata laluan anda untuk mengesahkan Akaun anda. Anda bersetuju untuk memberikan maklumat yang tepat dan lengkap apabila anda mendaftar dengan, dan semasa anda menggunakan, Perkhidmatan ini ("Data Pendaftaran Perkhidmatan") serta anda bersetuju untuk mengemas kini Data Pendaftaran Perkhidmatan anda bagi memastikan yang data ini tepat dan lengkap. Kegagalan untuk memberikan Data Pendaftaran Perkhidmatan yang tepat, terkini dan lengkap boleh mengakibatkan penggantungan dan/atau penamatan Akaun anda. Anda bersetuju bahawa Apple mungkin menyimpan dan mengguna Data Pendaftaran Perkhidmatan yang anda beri untuk menyelenggara dan mengebilkan Akaun anda.

          B. Penggunaan Produk dan Perkhidmatan Apple LainKomponen atau ciri tertentu Perkhidmatan ini yang disediakan oleh Apple dan/atau pemberi lesennya, termasuk tetapi tidak terhad kepada keupayaan untuk memuat turun pembelian masa lalu dan iTunes Match dan/atau Pustaka Muzik iCloud (yuran tambahan dikenakan), memerlukan perisian berasingan atau perjanjian lesen atau syarat\-syarat penggunaan lain. Anda perlu membaca, menerima dan bersetuju untuk diikat oleh sebarang perjanjian berasingan sedemikian sebagai syarat untuk mengguna komponen atau ciri Perkhidmatan tertentu ini.          C. Tiada Pemindahhakan

Tiada apa yang terkandung di dalam Perjanjian ini patut ditafsirkan sebagai memberi anda sebarang kepentingan, hak milik atau lesen dalam Akaun Apple, alamat e\-mel, nama domain, iChat ID atau sumber serupa yang digunakan oleh anda berhubungan dengan Perkhidmatan ini.

          D. Tiada Hak Penakat

Kecuali seperti yang dibenarkan mengikut Legasi Digital dan kecuali jika diperlukan sebaliknya oleh undang\-undang, anda bersetuju bahawa Akaun anda tidak boleh dipindah dan sebarang hak kepada Akaun Apple anda atau kandungan di dalam Akaun anda akan tamat selepas kematian anda. Setelah penerimaan salinan sijil kematian, Akaun anda boleh ditamatkan dan semua kandungan di dalam Akaun anda dipadamkan. Hubungi Sokongan iCloud di https://support.apple.com/icloud untuk bantuan lanjut.

          E. Tiada Penjualan Semula PerkhidmatanAnda bersetuju bahawa anda tidak akan mengeluarkan semula, menyalin, meniru, menjual, menjual semula, menyewa ataupun mendagangkan Perkhidmatan ini (atau mana\-mana bahagiannya) untuk sebarang tujuan.V. Kandungan dan Kelakuan Anda          A. Kandungan“Kandungan” merujuk pada sebarang maklumat yang mungkin dijanakan atau ditemui semasa penggunaan Perkhidmatan ini, seperti fail data, ciri peranti, teks bertulis, perisian, muzik, grafik, foto, imej, bunyi, video, mesej dan sebarang bahan lain yang serupa. Anda memahami bahawa semua Kandungan, walaupun disiarkan secara awam ataupun secara peribadi pada Perkhidmatan ini, ialah tanggungjawab penuh orang yang mewujudkan Kandungan sedemikian. Ini bermakna bahawa anda, dan bukannya Apple, bertanggungjawab sepenuhnya untuk sebarang Kandungan yang anda muat naik, muat turun, siar, e\-mel, hantar, simpan atau sebaliknya membuat sedia melalui penggunaan Perkhidmatan ini oleh anda. Anda memahami bahawa dengan menggunakan Perkhidmatan ini, anda mungkin menemui Kandungan yang anda mungkin mendapati menyinggung, lucah atau tidak menyenangkan, dan anda mungkin mendedahkan orang lain kepada Kandungan yang mereka mungkin mendapati tidak menyenangkan. Apple tidak mengawal Kandungan yang disiarkan melalui Perkhidmatan tersebut, ia juga tidak menjamin ketepatan, integriti atau kualiti Kandungan sedemikian. Anda memahami dan bersetuju bahawa penggunaan anda ke atas Perkhidmatan ini dan mana\-mana Kandungan adalah atas risiko anda sendiri.

          B. Kelakuan AndaAnda bersetuju bahawa anda TIDAK akan menggunakan Perkhidmatan ini untuk:1\. memuat naik, memuat turun, menyiar, menghantar e\-mel, menghantar, menyimpan, mengongsi, mengimport atau secara lainnya menjadikan tersedia sebarang Kandungan yang menyalahi undang\-undang, mengganggu, mengugut, memudaratkan, bersifat tort, memfitnah, mengandungi libel, mencaci, ganas, lucah, kesat, mengganggu privasi orang lain, menampilkan kebencian, menyinggung mana\-mana kaum kumpulan etnik atau selainnya mengacau;

2\. mengintai, mengganggu, mengancam atau membahayakan orang lain;

3\. melibatkan diri dalam sebarang aktiviti yang mengeksploitasi, memudaratkan atau mengancam kanak\-kanak dalam apa jua cara, termasuk tanpa had menghasilkan, berkongsi, memuat naik atau menyimpan Bahan Penderaan Seksual Kanak\-kanak, Bahan Eksploitasi Seksual Kanak\-kanak atau sebarang kandungan lain yang berbahaya kepada kanak\-kanak;

4\. jika anda ialah seorang dewasa, meminta maklumat peribadi atau lain daripada seseorang individu bawah umur (sesiapa sahaja di bawah umur 18 tahun atau umur lain yang setara dan ditakrifkan oleh undang\-undang tempatan sebagai individu bawah umur) yang anda tidak kenali secara peribadi, termasuk tetapi tidak terhad kepada mana\-mana daripada yang berikut: nama penuh atau nama keluarga, alamat rumah, poskod, nombor telefon, gambar atau nama sekolah, gereja, pasukan atlet atau rakan individu bawah umur tersebut;

5\. menyamar sebagai individu lain, atau mana\-mana entiti, yang bukan diri anda yang sebenar—anda tidak dibenarkan untuk menyamar atau menyalahgambarkan diri anda sebagai orang lain (termasuk selebriti), entiti, pengguna iCloud lain, pekerja Apple atau pemimpin sivik atau kerajaan, atau selainnya menyalahgambarkan hubungan anda dengan mana\-mana individu atau entiti (Apple berhak untuk menolak atau menghalang sebarang Apple ID atau alamat e\-mel yang boleh dianggap sebagai samaran atau penyalahgambaran identiti anda, atau penyalahgunaan nama atau identiti orang lain);

6\. melibatkan diri dalam sebarang pelanggaran hak cipta atau pelanggaran hak harta intelektual yang lain (termasuk memuat naik sebarang kandungan yang anda sedar anda tidak berhak untuk memuat naik) atau mendedahkan sebarang rahsia perniagaan atau maklumat sulit yang melanggar perjanjian kerahsiaan, pekerjaan atau ketakdedahan.

7\. mengepos, menghantar, menyiar atau selainnya menyediakan sebarang mesej e\-mel, iklan, bahan promosi, mel remeh, spam atau surat berangkai, termasuk tanpa had, iklan komersial pukal dan pengumuman maklumat, tanpa diminta atau yang tidak dibenarkan;

8\. memalsukan sebarang pengepala paket TCP\-IP atau mana\-mana bahagian maklumat pengepala di dalam e\-mel atau siaran kumpulan berita, atau selainnya meletakkan maklumat di dalam pengepala yang direka untuk memperdayakan penerima tentang asal sebarang Kandungan yang disiarkan melalui Perkhidmatan ini ("perdayaan");

9\. memuat naik, siar, e\-mel, hantar, menyimpan atau selainnya menyediakan sebarang bahan yang mengandungi virus atau sebarang kod komputer, fail atau program lain yang direka untuk merosakkan, menggangu atau mengehadkan operasi biasa Perkhidmatan ini (atau mana\-mana bahagiannya), atau sebarang perisian atau perkakasan komputer yang lain;

10\. mengganggu atau menggendalakan Perkhidmatan ini (termasuk mengakses Perkhidmatan ini melalui sebarang cara automatik, seperti skrip atau perangkak web), atau sebarang pelayan atau rangkaian yang tersambung pada Perkhidmatan ini, atau sebarang dasar, keperluan atau peraturan rangkaian yang tersambung pada Perkhidmatan ini (termasuk sebarang pencapaian yang tidak dibenarkan untuk mengguna atau memantau data atau trafik di atasnya);

11\. merancang atau melakukan sebarang aktiviti yang menyalahi undang\-undang; dan/atau

12\. mengumpul dan menyimpan maklumat peribadi tentang mana\-mana pengguna lain Perkhidmatan ini untuk digunakan berkaitan dengan sebarang aktiviti yang dilarang di atas.

          C. Penyingkiran KandunganAnda mengiktiraf bahawa Apple tidak bertanggungjawab dalam sebarang cara untuk sebarang Kandungan yang disediakan oleh orang lain dan tidak mempunyai sebarang kewajipan untuk menyaring Kandungan sedemikian. Namun, Apple berhak pada setiap masa untuk menentukan jika Kandungan dianggap wajar dan mematuhi Perjanjian ini, dan mungkin menyaring, memindahkan, menolak, mengubah dan/atau menyingkirkan Kandungan pada bila\-bila masa, tanpa memberikan notis terlebih dahulu dan mengikut budi bicaranya sendiri, jika Kandungan sedemikian didapati telah melanggari Perjanjian ini atau selainnya didapati tidak menyenangkan.          D. Sandarkan Kandungan AndaAnda bertanggungjawab terhadap penyandaran, pada komputer anda sendiri atau peranti lain, sebarang dokumen, imej atau Kandungan lain yang dianggap penting yang anda simpan atau akses melalui Perkhidmatan ini. Apple akan menyediakan Perkhidmatan ini mengikut kemahirannya secara munasabah dan sewajarnya, tetapi Apple tidak menjamin bahawa sebarang Kandungan yang anda simpan atau akses melalui Perkhidmatan ini tidak akan mengalami kerosakan atau kehilangan yang tidak sengaja.

          E. Akses ke Akaun dan KandunganApple berhak untuk mengambil langkah yang dipercayai oleh Apple adalah perlu atau sesuai secara munasabah untuk menguatkuasakan dan/atau mengesahkan pematuhan terhadap mana\-mana bahagian Perjanjian ini. Anda mengiktiraf dan bersetuju bahawa Apple mungkin, tanpa liabiliti kepada anda, mengakses, mengguna, memelihara dan/atau mendedahkan maklumat Akaun dan sebarang Kandungan anda kepada penguatkuasa undang\-undang, pegawai kerajaan dan/atau pihak ketiga, jika Apple mempercayai bahawa ini adalah perlu atau sesuai secara munasabah, jika diwajibkan oleh undang\-undang atau jika Apple percayai secara suci hati bahawa akses, penggunaan, pendedahan atau pemeliharaan sedemikian adalah perlu secara munasabah untuk: (a) mematuhi proses atau permintaan di sisi undang\-undang; (b) menguatkuasakan Perjanjian ini, termasuk menyiasat potensi sebarang pelanggaran padanya; (c) mengesan, mengelak atau secara lainnya menangani isu keselamatan, fraud atau teknikal; atau (d) melindungi hak, harta atau keselamatan Apple, penggunanya, pihak ketiga atau orang awam mengikut keperluan atau seperti yang dibenarkan oleh undang\-undang.  Anda mengiktiraf bahawa Apple tidak bertanggungjawab dalam sebarang cara untuk sebarang Kandungan yang disediakan oleh orang lain dan tidak mempunyai sebarang kewajipan untuk menyaring Kandungan sedemikian. Namun, sejajar dengan dasar privasi Apple, Apple berhak pada semua masa untuk menentukan jika Kandungan dianggap wajar dan mematuhi Perjanjian ini, dan mungkin menyaring, memindahkan, menolak, mengubah dan/atau menyingkirkan Kandungan pada bila\-bila masa, tanpa memberikan notis terlebih dahulu dan mengikut budi bicaranya sendiri, jika Kandungan sedemikian didapati telah melanggari Perjanjian ini atau selainnya didapati mengacau.

          F. Notis Hak cipta \- DMCAJika anda percaya bahawa sebarang Kandungan yang hak ciptanya anda tuntut telah dilanggar oleh mana\-mana pihak yang menggunakan Perkhidmatan ini, sila hubungi Ejen Hak Cipta Apple seperti yang dihuraikan dalam Dasar Hak Cipta kami di https://www.apple.com/legal/trademark/claimsofcopyright.html. Apple mungkin, mengikut budi bicaranya sendiri, menggantung dan/atau menamatkan Akaun pengguna yang didapati telah melanggar hak cipta secara berulang.          G. Pelanggaran Perjanjian iniSemasa menggunakan Perkhidmatan ini, jika anda menemui Kandungan yang anda dapati tidak sesuai atau sebaliknya dipercayai melanggar Perjanjian ini, anda boleh melaporkannya dengan menghantar e\-mel ke abuse@iCloud.com.          H. Kandungan yang Diserahkan atau Disediakan oleh Anda pada Perkhidmatan Ini1\. Lesen daripada Anda. Kecuali bahan yang kami mungkin melesenkan kepada anda, Apple tidak menuntut hak milik ke atas bahan dan/atau Kandungan yang anda serahkan atau sediakan pada Perkhidmatan ini. Namun, dengan menyerahkan atau menyiarkan Kandungan sedemikian di kawasan pada Perkhidmatan ini yang boleh diakses oleh orang awam atau pengguna lain yang anda benarkan untuk berkongsi Kandungan sedemikian, anda memberikan Apple lesen di seluruh dunia, bebas royalti dan tidak eksklusif untuk mengguna, mengedar, mengeluar semula, mengubah, mengadaptasi, menerbit, menterjemah, membuat persembahan secara awam dan memaparkan secara awam Kandungan sedemikian pada Perkhidmatan ini hanya untuk tujuan yang Kandungan sedemikian telah diserahkan atau disediakan, tanpa sebarang pampasan atau kewajipan kepada anda. Anda bersetuju bahawa sebarang Kandungan atau siaran oleh anda adalah tanggungjawab anda sepenuhnya, tidak melanggari hak mana\-mana pihak lain atau melanggari sebarang undang\-undang, menyumbang pada atau menggalakkan perbuatan yang melanggari atau secara lainnya salah di sisi undang\-undang, atau selainnya dianggap lucah, tidak menyenangkan atau menyinggung perasaan. Dengan menyerahkan atau menyiarkan Kandungan sedemikian pada kawasan di dalam Perkhidmatan ini yang boleh diakses oleh orang awam atau pengguna lain, anda mengatakan bahawa anda ialah pemilik bahan sedemikian dan/atau memiliki semua hak, lesen dan kebenaran untuk mengedarnya.2\. Perubahan pada Kandungan. Anda memahami bahawa untuk menyediakan Perkhidmatan ini dan menjadikan Kandungan anda tersedia di atasnya, Apple mungkin perlu menghantar Kandungan anda merentasi berbilang rangkaian awam, dalam bentuk berbilang jenis media, dan menukar Kandungan anda untuk mematuhi keperluan teknikal untuk menyambungkan rangkaian atau peranti atau komputer. Anda bersetuju bahawa lesen di dalam ini membenarkan Apple untuk melakukan tindakan sedemikian.

3\. Maklumat Tanda Dagangan. Apple, logo Apple, iCloud, logo iCloud dan tanda dagangan, tanda perkhidmatan, grafik dan logo Apple yang lain yang digunakan berkaitan dengan Perkhidmatan ini ialah tanda dagangan atau tanda dagangan berdaftar Apple Inc. di AS dan/atau negara lain. Senarai tanda dagangan Apple boleh didapati di sini \- https://www.apple.com/legal/trademark/appletmlist.html. Tanda dagangan, tanda perkhidmatan, grafik dan logo lain yang digunakan berkaitan dengan Perkhidmatan ini mungkin merupakan tanda dagangan pemilik masing\-masing. Anda tidak diberikan hak atau lesen dalam mana\-mana tanda dagangan yang disebut terdahulu dan selanjutnya bersetuju bahawa anda tidak akan membuang, mengaburkan, atau mengubah mana\-mana notis proprietari (termasuk tanda dagangan dan notis hak cipta) yang mungkin ditambah atau yang terkandung dalam Perkhidmatan ini.VI. Perisian          A. Hak Proprietari Apple. Anda mengiktiraf dan bersetuju bahawa Apple dan/atau pemberi lesennya memiliki semua hak di sisi undang\-undang, hak milik dan kepentingan dalam dan terhadap Perkhidmatan ini, termasuk tetapi tidak terhad kepada grafik, antara muka pengguna, skrip dan perisian yang digunakan untuk melaksanakan Perkhidmatan ini, dan sebarang perisian yang disediakan kepada anda sebagai sebahagian daripada dan/atau berkaitan dengan Perkhidmatan ini ("Perisian"), termasuk sebarang dan semua hak harta intelektual yang wujud di dalamnya, sama ada berdaftar mahupun tidak, dan di mana\-mana di dunia ia mungkin wujud. Anda selanjutnya bersetuju bahawa Perkhidmatan ini (termasuk Perkhidmatan ini atau mana\-mana bahagian lainnya) mengandungi maklumat proprietari dan sulit yang dilindungi oleh undang\-undang hak harta intelektual dan undang\-undang lain yang berkenaan, termasuk tetapi tidak terhad kepada hak cipta. Anda bersetuju bahawa anda tidak akan mengguna maklumat atau bahan proprietari sedemikian dalam apa jua cara kecuali untuk menggunakan Perkhidmatan ini mengikut Perjanjian ini. Tiada bahagian daripada Perkhidmatan ini boleh dikeluarkan semula dalam apa jua bentuk atau dengan apa jua cara, kecuali seperti yang dibenarkan secara khusus di dalam syarat\-syarat ini.          B. Lesen daripada Apple. PENGGUNAAN PERISIAN ATAU MANA\-MANA BAHAGIAN PERKHIDMATAN INI, KECUALI UNTUK PENGGUNAAN PERKHIDMATAN INI YANG DIBENARKAN OLEH PERJANJIAN INI, ADALAH DILARANG SAMA SEKALI DAN MELANGGARI HAK HARTA INTELEKTUAL PIHAK LAIN DAN MUNGKIN MEMBUAT ANDA TERTAKLUK PADA HUKUMAN SIVIL DAN JENAYAH, TERMASUK KEMUNGKINAN BAYARAN GANTI RUGI, UNTUK PELANGGARAN HAK CIPTA.          C. Beta Awam. Dari semasa ke semasa, Apple mungkin memilih untuk menawarkan ciri baharu dan/atau dikemas kini Perkhidmatan ini ("Ciri Beta") sebagai sebahagian daripada Program Beta Awam ("Program") untuk tujuan pengumpulan maklum balas oleh Apple tentang kualiti dan kebolehgunaan Ciri Beta tersebut. Anda memahami dan bersetuju bahawa penyertaan anda dalam Program ini adalah sukarela dan tidak mewujudkan perkongsian, pemberian kuasa atau hubungan penggajian yang sah antara anda dan Apple, dan bahawa Apple tidak diwajibkan untuk menyediakan sebarang Ciri Beta kepada anda. Apple mungkin menyediakan Ciri Beta sedemikian kepada peserta Program melalui pendaftaran di dalam talian atau pendaftaran melalui Perkhidmatan ini. Anda memahami dan bersetuju bahawa Apple mungkin mengumpul dan mengguna maklumat daripada Akaun, peranti dan kelengkapan persisian anda untuk mendaftarkan anda ke dalam Program dan/atau menentukan kelayakan anda untuk mengikut serta. Anda memahami bahawa setelah anda mendaftar ke dalam Program, anda mungkin tidak dapat kembali kepada versi bukan beta yang lebih awal bagi sesuatu Ciri Beta. Jika pengembalian sedemikian boleh dilakukan, anda mungkin tidak dapat memindahkan data yang dicipta di dalam Ciri Beta tersebut kembali pada versi bukan beta yang lebih awal. Penggunaan Ciri Beta oleh anda dan penyertaan anda di dalam Program ditadbir oleh Perjanjian ini dan sebarang syarat lesen tambahan yang mungkin mengiringi Ciri Beta secara berasingan. Ciri Beta disediakan mengikut dasar "SEDIA ADA" dan "SEPERTI YANG TERSEDIA" dan mungkin mengandungi ralat atau ketidaktepatan yang mungkin menyebabkan kegagalan, kerosakan atau kehilangan data dan/atau maklumat dari peranti anda dan kelengkapan persisian (termasuk, tanpa had, pelayan dan komputer) yang tersambung padanya. Apple amat menyarankan bahawa anda menyandarkan semua data dan maklumat pada peranti anda dan sebarang kelengkapan persisian sebelum menyertai dalam sebarang Program. Anda secara nyatanya mengiktiraf dan bersetuju bahawa semua penggunaan Ciri Beta oleh anda adalah atas risiko anda sendiri sepenuhnya. ANDA MENANGGUNG SEMUA RISIKO DAN SEMUA KOS YANG BERKAITAN DENGAN PENYERTAAN ANDA DI DALAM SEBARANG PROGRAM, TERMASUK, TANPA HAD, SEBARANG YURAN AKSES INTERNET, KOS PENYANDARAN, KOS YANG DIKENAKAN UNTUK PENGGUNAAN PERANTI DAN KELENGKAPAN PERSISIAN ANDA, DAN SEBARANG KEROSAKAN TERHADAP SEBARANG PERALATAN, PERISIAN, MAKLUMAT ATAU DATA. Apple mungkin ataupun tidak menyediakan sokongan teknikal dan/atau sokongan lain untuk Ciri Beta kepada anda. Jika sokongan disediakan, ini adalah sebagai tambahan pada liputan sokongan biasa yang anda terima untuk Perkhidmatan ini dan hanya tersedia melalui Program tersebut. Anda bersetuju untuk mematuhi sebarang peraturan atau dasar sokongan yang Apple berikan kepada anda supaya anda dapat menerima sebarang sokongan sedemikian. Apple berhak untuk mengubah terma, syarat atau dasar Program tersebut (termasuk menamatkan Program) pada bila\-bila masa dengan atau tanpa notis, dan mungkin menarik balik penyertaan anda di dalam Program pada bila\-bila masa. Anda mengiktiraf bahawa Apple tidak mempunyai kewajipan untuk memberikan anda versi komersial Ciri Beta, dan jika versi komersial sedemikian menjadi tersedia, ia mungkin memiliki ciri atau kefungsian yang berbeza daripada apa yang terkandung di dalam Ciri Beta. Sebagai sebahagian daripada Program tersebut, Apple akan memberikan anda peluang untuk menyerahkan ulasan, cadangan atau maklum balas lain berkenaan dengan penggunaan Ciri Beta oleh anda. Anda bersetuju bahawa tanpa perjanjian bertulis berasingan yang mengatakan sebaliknya, Apple bebas untuk menggunakan sebarang maklum balas yang anda berikan untuk sebarang tujuan.

          D. Kawalan Eksport. Penggunaan Perkhidmatan dan Perisian ini, termasuk menghantar, menyiar atau memuat naik data, perisian atau Kandungan lain melalui Perkhidmatan ini, mungkin tertakluk pada undang\-undang eksport dan import Amerika Syarikat dan negara lain. Anda bersetuju untuk mematuhi semua undang\-undang dan peraturan eksport dan import yang terpakai. Khususnya, namun tanpa had, Perisian ini tidak boleh dieksport atau dieksport semula (a) ke mana\-mana negara yang sedang disekat oleh A.S. atau (b) mana\-mana orang yang namanya termasuk dalam senarai Warga Terlantik Khas Jabatan Perbendaharaan A.S. atau Senarai Orang atau Senarai Entiti yang Ditolak Jabatan Perdagangan A.S. Dengan menggunakan Perisian atau Perkhidmatan ini, anda mengatakan dan menjamin bahawa anda tidak bertempat di mana\-mana negara sedemikian atau termasuk dalam mana\-mana senarai sedemikian. Anda juga bersetuju bahawa anda tidak akan menggunakan Perisian atau Perkhidmatan ini untuk sebarang tujuan yang dilarang oleh undang\-undang Amerika Syarikat, termasuk tetapi tidak terhad kepada, pembangunan, perekaan, pengilangan atau pengeluaran misil, senjata nuklear, kimia atau biologi. Anda selanjutnya bersetuju supaya tidak memuat naik sebarang data atau perisian ke Akaun anda yang: (a) tertakluk pada Peraturan Perdagangan Haram dalam Senjata; atau (b) tidak boleh dieksport tanpa kebenaran bertulis terlebih dahulu daripada kerajaan, termasuk tetapi tidak terhad kepada jenis perisian dan kod sumber penyulitan tertentu, tanpa mendapatkan kebenaran itu terlebih dahulu. Jaminan dan komitmen ini akan tetap berkuat kuasa selepas Perjanjian ini ditamatkan.

          E. Kemas Kini. Dari semasa ke semasa, Apple mungkin mengemas kini Perisian yang digunakan oleh Perkhidmatan ini. Kemas kini sedemikian mungkin dimuat turun dan dipasang secara automatik pada peranti atau komputer anda supaya anda dapat menggunakan Perkhidmatan ini secara berterusan. Kemas kini ini mungkin merangkumi pembaikan pepijat, peningkatan atau penambahbaikan ciri atau versi baharu Perisian tersebut. VII. Penamatan          A. Penamatan Secara Sukarela oleh AndaAnda boleh memadamkan Akaun Apple anda dan/atau berhenti menggunakan Perkhidmatan ini pada bila\-bila masa. Jika anda ingin berhenti mengguna iCloud pada peranti anda, anda boleh melumpuhkan iCloud dari peranti dengan membuka Tetapan pada peranti anda, mengetik iCloud dan mengetik "Daftar Keluar". Untuk menamatkan Akaun anda dan memadamkan Akaun Apple anda, sila hubungi Sokongan Apple di https://support.apple.com/contact. Jika anda menamatkan Akaun anda dan memadamkan Akaun Apple anda, anda tidak lagi akan dapat mengakses produk dan perkhidmatan Apple atau pihak ketiga yang lain, yang anda sediakan untuk diguna bersama Akaun Apple tersebut. Tindakan ini mungkin tidak dapat dipulihkan kembali. Sebarang yuran yang dibayar oleh anda sebelum penamatan anda tidak boleh dibayar balik (kecuali seperti yang dinyatakan secara khusus di dalam Perjanjian ini), termasuk sebarang yuran pendahuluan yang telah dibayar untuk tahun pengebilan yang anda tamat. Penamatan Akaun anda tidak melepaskan anda daripada sebarang kewajipan untuk membayar sebarang yuran atau caj terakru.

          B. Penamatan oleh AppleApple boleh pada bila\-bila masa, di bawah keadaan tertentu dan tanpa notis terlebih dahulu, menamatkan atau menggantungkan dengan serta\-merta semua bahagian atau sebahagian daripada Akaun anda dan/atau akses anda ke Perkhidmatan ini. Sebab untuk penamatan sedemikian termasuk: (a) pelanggaran Perjanjian ini atau sebarang dasar atau garis panduan lain yang dirujuk di dalam ini dan/atau disiarkan pada Perkhidmatan ini; (b) permintaan daripada anda untuk membatal atau menamatkan Akaun anda; (c) permintaan dan/atau arahan daripada penguatkuasa undang\-undang, badan perundangan atau agensi kerajaan lain; (d) apabila penyediaan Perkhidmatan ini kepada anda adalah atau mungkin didapati menyalahi undang\-undang; (e) isu atau masalah teknikal atau keselamatan yang tidak dijangka; (f) penyertaan anda dalam aktiviti yang melibatkan penipuan atau yang menyalahi undang\-undang; atau (g) kegagalan untuk membayar sebarang yuran yang dihutangi oleh anda berkaitan dengan Perkhidmatan ini, dengan syarat jika berlakunya kes kemungkiran bukan material, Apple akan dibenarkan untuk melakukan penamatan hanya selepas memberikan anda notis 30 hari dan hanya jika anda belum membetulkan kemungkiran tersebut dalam tempoh 30 hari sedemikian. Sebarang penamatan atau penggantungan sedemikian akan dilakukan oleh Apple mengikut budi bicaranya sendiri dan Apple tidak bertanggungjawab terhadap anda atau mana\-mana pihak ketiga untuk sebarang kerosakan yang mungkin terhasil atau tertimbul akibat daripada penamatan atau penggantungan Akaun anda dan/atau akses anda ke Perkhidmatan ini. Di samping itu, Apple mungkin menamatkan Akaun anda selepas memberikan notis 30 hari terlebih dahulu melalui e\-mel ke alamat yang dikaitkan dengan Akaun anda jika (a) Akaun anda tidak aktif selama satu (1\) tahun; atau (b) Perkhidmatan ini atau mana\-mana bahagiannya ditamatkan secara am. Notis tentang penamatan am perkhidmatan akan diberikan seperti yang dinyatakan di dalam ini, kecuali jika ia tidak munasabah untuk melakukan demikian atas sebab situasi yang timbul akibat tindakan perundangan, pengawalaturan atau kerajaan; untuk menangani keselamatan pengguna, privasi pengguna ataupun kepentingan integriti teknikal; untuk mengelakkan gangguan perkhidmatan kepada pengguna lain; atau atas sebab bencana alam, peristiwa bencana, perang ataupun kejadian sepadan yang lain yang berlaku di luar kawalan munasabah Apple. Jika berlakunya penamatan seperti sedemikian, Apple akan memberikan anda bayaran balik pro rata bagi sebarang prabayaran untuk tempoh berbayar anda yang sedang berlaku. Apple tidak bertanggungjawab terhadap anda untuk sebarang perubahan pada Perkhidmatan ini atau syarat\-syarat perkhidmatan mengikut Bahagian VIIB ini.

          C. Kesan PenamatanSetelah Akaun anda ditamatkan, anda mungkin hilang semua akses ke Perkhidmatan ini dan mana\-mana bahagiannya, termasuk tetapi tidak terhad kepada, Akaun, Akaun Apple, akaun e\-mel dan Kandungan anda. Di samping itu, selepas sesuatu tempoh masa, Apple akan memadamkan maklumat dan data yang disimpan di dalam atau sebagai sebahagian daripada akaun anda. Sebarang komponen individu Perkhidmatan ini yang anda mungkin pernah guna, yang tertakluk pada perjanjian lesen perisian berasingan, juga akan ditamatkan mengikut perjanjian lesen tersebut.

VIII. Pautan dan Bahan Pihak Ketiga LainSesetengah Kandungan, komponen atau ciri Perkhidmatan ini mungkin termasuk bahan daripada pihak ketiga dan/atau pautan ke laman web, sumber atau kandungan lain. Disebabkan Apple mungkin tidak mengawal laman web dan/atau bahan pihak ketiga sedemikian, anda mengiktiraf dan bersetuju bahawa Apple tidak bertanggungjawab terhadap ketersediaan laman web atau sumber sedemikian, dan tidak mengendors atau menjamin ketepatan sebarang laman web atau sumber sedemikian, dan tidak boleh didapati bertanggungjawab untuk sebarang Kandungan, iklan, produk atau bahan pada atau yang disediakan oleh laman web atau sumber sedemikian. Anda selanjutnya mengiktiraf dan bersetuju bahawa Apple tidak bertanggungjawab dalam sebarang cara untuk sebarang kerosakan yang anda alami atau mengatakan yang anda telah alami, sama ada secara langsung mahupun tidak, akibat daripada penggunaan dan/atau pergantungan pada sebarang Kandungan, iklan, produk atau bahan sedemikian oleh anda, pada atau yang disediakan oleh laman web atau sumber sedemikian.

IX. PENAFIAN JAMINAN; HAD LIABILITIBEBERAPA BIDANG KUASA TIDAK MEMBENARKAN PENGECUALIAN JAMINAN TERTENTU, SEPERTI, SETAKAT PENGECUALIAN SEDEMIKIAN YANG KHUSUS DILARANG OLEH UNDANG\-UNDANG BERKAITAN, SESETENGAH PENGECUALIAN YANG DINYATAKAN DI BAWAH MUNGKIN TIDAK BERKAITAN DENGAN ANDA. CONTOHNYA, BAGI PENGGUNA DI AUSTRALIA, TIADA APA\-APA DALAM LESEN INI MENJEJASKAN, MAHUPUN BERTUJUAN UNTUK MENJEJASKAN, HAK BERKANUN ANDA DI BAWAH UNDANG\-UNDANG PENGGUNA AUSTRALIA (TERMASUK JAMINAN PENGGUNA).

APPLE AKAN MENYEDIAKAN PERKHIDMATAN INI MENGIKUT KEMAHIRANNYA SECARA MUNASABAH DAN SEWAJARNYA. PENAFIAN BERIKUT TERTAKLUK PADA JAMINAN KHUSUS INI.APPLE TIDAK MENJAMIN ATAU MENGATAKAN BAHAWA PENGGUNAAN PERKHIDMATAN INI OLEH ANDA TIDAK AKAN MENGALAMI GANGGUAN ATAUPUN ADALAH BEBAS DARIPADA RALAT, DAN ANDA BERSETUJU BAHAWA DARI SEMASA KE SEMASA, APPLE BOLEH MENGHENTIKAN PERKHIDMATAN INI UNTUK TEMPOH WAKTU YANG TIDAK DITENTUKAN, ATAU MEMBATALKAN PERKHIDMATAN INI MENGIKUT SYARAT\-SYARAT PERJANJIAN INI.ANDA SECARA NYATANYA MEMAHAMI DAN BERSETUJU BAHAWA PERKHIDMATAN INI DISEDIAKAN MENGIKUT DASAR "SEDIA ADA" DAN "SEPERTI YANG TERSEDIA". APPLE DAN AHLI GABUNGAN, SUBSIDIARI, PEGAWAI, PENGARAH, PEKERJA, EJEN, RAKAN KONGSI DAN PEMBERI LESENNYA MENAFIKAN SECARA KHUSUS SEMUA JENIS JAMINAN, SAMA ADA YANG NYATA ATAU TERSIRAT, TERMASUK TETAPI TIDAK TERHAD KEPADA JAMINAN TERSIRAT KEBOLEHDAGANGAN, KESESUAIAN UNTUK TUJUAN TERTENTU DAN TIADA PELANGGARAN. TERUTAMANYA, APPLE DAN AHLI GABUNGAN, SUBSIDIARI, PEGAWAI, PENGARAH, PEKERJA, EJEN, RAKAN KONGSI DAN PEMBERI LESENNYA TIDAK MEMBERIKAN JAMINAN BAHAWA (I) PERKHIDMATAN INI AKAN MEMENUHI KEPERLUAN ANDA; (II) PENGGUNAAN PERKHIDMATAN INI OLEH ANDA AKAN MENEPATI MASA, TIDAK TERGANGGU, ATAU BERSIFAT SELAMAT ATAU BEBAS RALAT; (III) SEBARANG MAKLUMAT YANG ANDA PEROLEH HASIL DARIPADA PERKHIDMATAN INI ADALAH TEPAT ATAU BOLEH DIPERCAYAI; DAN (IV) SEBARANG KECACATAN ATAU RALAT DALAM PERISIAN YANG DIBERIKAN KEPADA ANDA SEBAGAI SEBAHAGIAN DARIPADA PERKHIDMATAN INI AKAN DIBETULKAN.APPLE TIDAK MENGATAKAN ATAU MENJAMIN BAHAWA PERKHIDMATAN INI AKAN TETAP BEBAS DARIPADA KEROSAKAN, SERANGAN, VIRUS, GANGGUAN, PENGGODAMAN ATAU PENCEOROBOHAN KESELAMATAN YANG LAIN, DAN APPLE MENAFIKAN SEBARANG LIABILITI YANG BERKAITAN PADANYA.SEBARANG BAHAN YANG DIMUAT TURUN ATAU SECARA LAINNYA DIDAPATI MELALUI PENGGUNAAN PERKHIDMATAN INI DIAKSES MENGIKUT BUDI BICARA DAN RISIKO ANDA SENDIRI DAN ANDA BERTANGGUNGJAWAB SEPENUHNYA TERHADAP SEBARANG KEROSAKAN PADA PERANTI ATAU KOMPUTER ANDA, ATAU KEHILANGAN DATA YANG TERHASIL AKIBAT MEMUAT TURUN SEBARANG BAHAN SEDEMIKIAN. ANDA JUGA MENGIKTIRAF BAHAWA PERKHIDMATAN INI TIDAK BERTUJUAN ATAU SESUAI UNTUK DIGUNAKAN DALAM SITUASI ATAU PERSEKITARAN YANG KEGAGALAN ATAU KELEWATAN, ATAU RALAT ATAU KETIDAKTEPATAN DALAM KANDUNGAN, DATA ATAU MAKLUMAT YANG DISEDIAKAN OLEH PERKHIDMATAN INI BOLEH MEMBAWA KEPADA KEMATIAN, KECEDERAAN INDIVIDU ATAU KEROSAKAN TERUK FIZIKAL ATAU PERSEKITARAN.          HAD LIABILITISESETENGAH BIDANG KUASA TIDAK MEMBENARKAN PENGECUALIAN ATAU PENGEHADAN LIABILITI OLEH PENYEDIA PERKHIDMATAN. SETAKAT YANG PENGECUALIAN ATAU PENGEHADAN SEDEMIKIAN SECARA KHUSUSNYA DILARANG OLEH UNDANG\-UNDANG YANG BERKENAAN, BEBERAPA PENGECUALIAN ATAU PENGEHADAN YANG DIKEMUKAN DI BAWAH MUNGKIN TIDAK TERPAKAI TERHADAP ANDA.

APPLE AKAN MENYEDIAKAN PERKHIDMATAN INI MENGIKUT KEMAHIRANNYA SECARA MUNASABAH DAN SEWAJARNYA. PENGEHADAN BERIKUT TIDAK TERPAKAI TERHADAP KEROSAKAN AKIBAT DARIPADA (A) KEGAGALAN APPLE UNTUK MELAKSANAKAN KEMAHIRAN YANG MUNASABAH DAN SEAWARJANYA; (B) KECUAIAN MELAMPAU, SALAH LAKU SENGAJA ATAU FRAUD OLEH APPLE; ATAU (C) KEMATIAN ATAU KECEDERAAN DIRI.ANDA SECARA NYATANYA MEMAHAMI DAN BERSETUJU BAHAWA APPLE DAN AHLI GABUNGAN, SUBSIDIARI, PEGAWAI, PENGARAH, PEKERJA, EJEN, RAKAN KONGSI DAN PEMBERI LESENNYA TIDAK BERTANGGUNGJAWAB TERHADAP ANDA UNTUK APA\-APA KEROSAKAN LANGSUNG, TIDAK LANGSUNG, SAMPINGAN, KHAS, LANJUTAN ATAU TELADAN, TERMASUK TETAPI TIDAK TERHAD KEPADA KEROSAKAN UNTUK KERUGIAN UNTUNG, NAMA BAIK, PENGGUNAAN, DATA, KOS PEMEROLEHAN BARANG DAGANGAN ATAU PERKHIDMATAN GANTI, ATAU KEROSAKAN TAK KETARA YANG LAIN (WALAUPUN APPLE TELAH DINASIHATI TENTANG KEMUNGKINAN KEROSAKAN SEDEMIKIAN), HASIL DARIPADA: (I) PENGGUNAAN ATAU KEGAGALAN UNTUK MENGGUNAKAN PERKHIDMATAN (II) APA\-APA PERUBAHAN DIBUAT DENGAN PERKHIDMATAN ATAU MANA\-MANA PEMBERHENTIAN SEMENTARA ATAU KEKAL PERKHIDMATAN ATAU MANA\-MANA BAHAGIAN DARIPADANYA; (III) CAPAIAN TANPA KEBENARAN ATAU PINDAAN PENGHANTARAN ATAU DATA ANDA; (IV) PEMADAMAN, KEROSAKAN ATAU KEGAGALAN UNTUK MENYIMPAN DAN/ATAU MENGHANTAR ATAU MENERIMA PENGHANTARAN ATAU DATA PADA ATAU MELALUI PERKHIDMATAN; (V) KENYATAAN ATAU TINGKAH LAKU MANA\-MANA PIHAK KETIGA DALAM PERKHIDMATAN; DAN (VI) APA\-APA PERKARA LAIN YANG BERKAITAN DENGAN PERKHIDMATAN.          PERLINDUNGANSetakat yang dibenarkan oleh undang\-undang, anda bersetuju untuk melindungi, membayar ganti rugi dan melepaskan Apple, ahli gabungan, subsidiari, pengarah, pegawai, pekerja, ejen, rakan kongsi, kontraktor dan pemberi lesennya daripada untuk sebarang tuntutan, termasuk yuran guaman munasabah yang dibuat oleh pihak ketiga, berkaitan atau disebabkan oleh: (a) sebarang Kandungan yang anda serah, siar, hantar atau jadikan tersedia melalui Perkhidmatan ini; (b) penggunaan Perkhidmatan ini oleh anda; (c) sebarang pelanggaran terhadap Perjanjian ini oleh anda; (d) sebarang tindakan yang diambil oleh Apple, yang bertindak dengan sewajarnya, sebagai sebahagian daripada penyiasatannya terhadap pelanggaran Perjanjian ini yang disyaki atau yang terhasil daripada dapatannya atau keputusannya bahawa pelanggaran terhadap Perjanjian ini telah berlaku; atau (e) pelanggaran sebarang hak orang lain oleh anda. Hal ini bermakna bahawa anda tidak boleh menyaman Apple, ahli gabungan, subsidiari, pengarah, pegawai, ejen, rakan kongsi, kontraktor dan pemberi lesennya hasil daripada keputusannya, yang bertindak dengan sewajarnya, untuk menyingkirkan atau tidak memproses sebarang maklumat atau Kandungan, untuk memberikan amaran kepada anda, untuk menggantung atau menamatkan akses anda kepada Perkhidmatan ini, atau untuk mengambil sebarang tindakan lain semasa penyiasatan sesuatu pelanggaran yang disyaki atau hasil daripada keputusan Apple bahawa pelanggaran terhadap Perjanjian ini telah berlaku. Syarat penepian dan perlindungan ini terpakai terhadap semua pelanggaran yang dihuraikan di dalam atau yang dipertimbangkan oleh Perjanjian ini. Kewajipan ini akan tetap berkuat kuasa selepas penamatan atau peluputan Perjanjian ini dan/atau penggunaan Perkhidmatan ini oleh anda. Anda mengiktiraf bahawa anda bertanggungjawab untuk semua penggunaan Perkhidmatan ini melalui Akaun anda dan bahawa Perjanjian ini terpakai terhadap sebarang dan semua penggunaan Akaun anda. Anda bersetuju untuk mematuhi Perjanjian ini dan untuk melindungi, membayar ganti rugi dan melepaskan Apple daripada dan terhadap semua tuntutan yang timbul hasil daripada penggunaan Akaun anda, tidak kira jika penggunaan tersebut telah dibenarkan oleh anda mahupun tidak.

X. AM          A. NotisApple mungkin memberikan anda notis tentang Perkhidmatan ini, termasuk perubahan pada Perjanjian ini, melalui e\-mel ke alamat e\-mel iCloud anda (dan/atau alamat e\-mel alternatif lain yang dikaitkan dengan Akaun anda jika diberi), iMessage atau SMS, melalui mel biasa atau melalui siaran di laman web kami dan/atau Perkhidmatan ini.Jika anda terletak di India, menurut "Peraturan Teknologi Maklumat (Garis Panduan untuk Perantara), 2021", sila rujuk kilanan/aduan anda kepada pegawai kilanan berikut:

Untuk perkara berkenaan di bawah “Garis Panduan Perantara”:Pegawai Kilanan:  Nikhil Pai 

Borang web:  Apple.co/IndiaGrievanceIntermediaries

Nota Penting: Harap maklum bahawa hanya kilanan yang tertakluk dalam Peraturan Teknologi Maklumat (Garis Panduan Perantara), 2021, berkaitan dengan iCloud akan ditangani melalui pautan kepada borang web pegawai kilanan.

          B. Undang\-undang PentadbiranKecuali setakat yang diperuntukkan secara nyata di dalam perenggan berikut, Perjanjian ini dan hubungan antara anda dengan Apple akan ditadbir oleh undang\-undang Negeri California, tidak termasuk konflik yang wujud dalam peruntukan undang\-undangnya. Anda dan Apple bersetuju untuk menyerahkan kepada bidang kuasa persendirian dan eksklusif mahkamah yang terletak di dalam daerah Santa Clara, California, untuk menyelesaikan sebarang pertikaian atau tuntutan yang timbul daripada Perjanjian ini. Jika (a) anda bukan warganegara A.S.; (b) anda tidak bermastautin di A.S.; (c) anda tidak mengakses Perkhidmatan ini dari A.S.; dan (d) anda ialah warganegara di negara yang dinamakan di bawah, anda dengan ini bersetuju bahawa sebarang pertikaian atau tuntutan yang timbul daripada Perjanjian ini akan ditadbir oleh undang\-undang berkenaan yang dinyatakan di bawah, tanpa mengira sebarang konflik yang wujud dalam peruntukan undang\-undang, dan anda dengan ini menyerah semuktamadnya kepada bidang kuasa bukan eksklusif yang terletak di negeri, wilayah ataupun negara yang dinamakan di bawah yang undang\-undangnya mentadbir:Jika anda ialah warganegara mana\-mana negara Kesatuan Eropah atau United Kingdom, Switzerland, Norway atau Iceland, undang\-undang dan forum yang mentadbir ialah undang\-undang dan mahkamah tempat tinggal biasa anda.Jika anda ialah warganegara Jepun, undang\-undang yang mentadbir ialah undang\-undang Jepun dan forumnya ialah Tokyo, Jepun.Secara khususnya tidak terpakai terhadap Perjanjian ini ialah undang\-undang yang dikenali sebagai Konvensyen Bangsa\-bangsa Bersatu bagi Penjualan Antarabangsa Barangan.          C. Keseluruhan PerjanjianPerjanjian ini merangkumi keseluruhan perjanjian di antara anda dan Apple, mentadbir penggunaan Perkhidmatan ini oleh anda dan menggantikan sepenuhnya sebarang perjanjian sebelum ini di antara anda dan Apple berkaitan dengan Perkhidmatan ini. Anda juga mungkin tertakluk pada terma dan syarat tambahan yang mungkin terpakai apabila anda menggunakan perkhidmatan gabungan, kandungan pihak ketiga atau perisian pihak ketiga. Jika mana\-mana bahagian dalam Perjanjian ini didapati tidak sah atau tidak boleh dikuatkuasakan, bahagian itu akan ditafsirkan dalam cara yang konsisten dengan undang\-undang yang berkenaan untuk menggambarkan sebaik yang mungkin niat asal kedua\-dua belah pihak, dan bahagian yang lain akan terus berkuat kuasa sepenuhnya. Kegagalan Apple untuk melaksanakan atau menguatkuasakan sebarang hak atau peruntukan di dalam Perjanjian ini tidak membentuk penepian terhadap hak atau peruntukan sedemikian. Anda bersetuju bahawa, kecuali seperti yang diperuntukkan secara nyata di dalam Perjanjian ini, tidak akan wujud benefisiari pihak ketiga kepada perjanjian ini.          D. “Apple” seperti yang digunakan di dalam ini merujuk kepada:• Apple Inc., terletak di One Apple Park Way, Cupertino, California, untuk pengguna di Amerika Syarikat, termasuk Puerto Rico;

• Apple Canada Inc., terletak di 120 Bremner Blvd., Suite 1600, Toronto ON M5J 0A8, Canada untuk pengguna di Kanada;

• Apple Services LATAM LLC, terletak di 1 Alhambra Plaza, Ste 700 Coral Gables, Florida, untuk pengguna di Mexico, Amerika Tengah atau Selatan, atau mana\-mana negara atau wilayah Caribbean (kecuali Puerto Rico);

• iTunes K.K., beralamat di Roppongi Hills, 6\-10\-1 Roppongi, Minato\-ku, Tokyo 106\-6140, Tokyo untuk pengguna di Jepun. 

• Apple Pty Limited, terletak di Level 3, 20 Martin Place, Sydney NSW 2000, Australia, untuk pengguna di Australia atau New Zealand, termasuk mana\-mana wilayah atau bidang kuasa yang bersekutu mereka; dan

• Apple Distribution International Ltd., terletak di Hollyhill Industrial Estate, Hollyhill, Cork, Republic of Ireland, untuk semua pengguna lain tertakluk kepada pengecualian di bawah. 

Mulai 26 Oktober 2024, untuk pengguna di Bhutan, Brunei, Kemboja, Fiji, Laos, Macau, Maldives, Micronesia, Mongolia, Myanmar, Nauru, Nepal, Palau, Papua New Guinea, Korea Selatan, Sri Lanka, Kepulauan Solomon, Tonga dan Vanuatu, "Apple" bermakna Apple Services Pte. Ltd., terletak di 7 Ang Mo Kio Street 64, Singapura 569086\. Sebelum 26 Oktober 2024, “Apple” bermaksud Apple Distribution International Ltd. untuk pengguna sedemikian.KONTRAK ELEKTRONIKPenggunaan Perkhidmatan ini oleh anda termasuk keupayaan untuk memasuki perjanjian dan/atau melakukan transaksi secara elektronik. ANDA MENGIKTIRAF BAHAWA SERAHAN ELEKTRONIK ANDA MERANGKUMI PERSETUJUAN DAN NIAT ANDA UNTUK DIIKAT OLEH DAN UNTUK MEMBAYAR UNTUK PERJANJIAN DAN TRAKSAKSI SEDEMIKIAN. PERSETUJUAN DAN NIAT ANDA UNTUK DIIKAT OLEH SERAHAN ELEKTRONIK TERPAKAI TERHADAP SEMUA REKOD YANG BERKAITAN DENGAN SEMUA TRANSAKSI YANG ANDA LAKUKAN PADA PERKHIDMATAN INI, TERMASUK NOTIS PEMBATALAN, DASAR, KONTRAK DAN PERMOHONAN. Anda mungkin perlu memiliki perkakasan dan perisian tertentu untuk mengakses dan menyelenggarakan rekod elektronik anda, yang menjadi tanggungjawab anda sepenuhnya.          E. Privasi

Penggunaan Perkhidmatan ini oleh anda tertakluk pada Dasar Privasi Apple, yang boleh didapati di https://www.apple.com/legal/privacy/.Semakan Terakhir: 16 September 2024


Dobrodošli v storitvi iCloud
----------------------------

TA PRAVNA POGODBA MED VAMI IN DRUŽBO APPLE UREJA VAŠO UPORABO IZDELKA, PROGRAMSKE OPREME, STORITEV IN SPLETNIH MEST iCLOUD (S SKUPNIM IMENOM »STORITEV«). POMEMBNO JE, DA PREBERETE NASLEDNJE POGOJE IN JIH RAZUMETE. ČE KLIKNETE »STRINJAM SE«, SE STRINJATE, DA BODO V PRIMERU VAŠEGA DOSTOPANJA DO STORITVE ALI NJENE UPORABE VELJALI TI POGOJI.Družba Apple je ponudnik storitve, ki omogoča uporabo nekaterih internetnih storitev, vključno s shranjevanjem osebne vsebine (kot so stiki, koledarji, fotografije, beležke, opomniki, dokumenti, podatki aplikacij in e\-pošta iCloud) ter dostopanjem do te vsebine v združljivih napravah in računalnikih, ter nekaterih storitev na podlagi lokacije, in sicer le v skladu s pogoji in določili, navedenimi v tej pogodbi. Storitev iCloud je samodejno omogočena, kadar uporabljate naprave s sistemom iOS 9 ali novejšo različico in se ob nastavitvi naprave vpišete s svojim RačunomApple (prej imenovan »Apple ID«), razen če napravo nadgrajujete in ste pred tem izbrali, da ne želite omogočiti storitve iCloud. Storitev iCloud lahko onemogočite v nastavitvah. Ko je storitev iCloud omogočena, Apple samodejno shrani vašo vsebino v strežnike družbe Apple ali strežnike neodvisnih ponudnikov, da lahko pozneje dostopate do te vsebine ali jo brezžično prenesete v druge naprave ali računalnike, v katerih je omogočena storitev iCloud. 

I. ZAHTEVE ZA UPORABO STORITVE          A. Starost. Storitev je na voljo samo posameznikom, starim 13 let ali več (ali enakovredne najnižje starosti v zadevni zakonodaji), razen če ste stari manj kot 13 let in ste Račun Apple prejeli na podlagi zahteve odobrene izobraževalne ustanove oz. vam ga je dodelil eden od staršev ali skrbnik v okviru funkcije Family Sharing. Brez preverljivega soglasja staršev vede ne zbiramo, uporabljamo ali razkrivamo osebnih podatkov otrok, mlajših od 13 let ali enakovredne najnižje starosti v zadevni zakonodaji.  Poleg tega morajo starši in skrbniki mladoletnike opomniti, da je pogovarjanje z neznanci prek spleta lahko nevarno, ter sprejeti ustrezne varnostne ukrepe za zaščito otrok, vključno z nadzorom njihove uporabe storitve.

Če želite uporabljati storitev, vam dostop do storitve ne sme biti onemogočen na podlagi zakonodaje Združenih držav ali druge ustrezne zakonodaje, vključno z državo, v kateri prebivate ali uporabljate storitev. Če sprejmete to pogodbo, potrjujete, da razumete zgoraj navedeno in se s tem strinjate.          B. Naprave in računi. Za uporabo storitve so lahko potrebne združljive naprave, internetni dostop in določena programska oprema (nastanejo lahko stroški), prav tako so lahko potrebne občasne posodobitve, pri čemer lahko nanjo vpliva delovanje teh dejavnikov. Družba Apple si pridržuje pravico, da omeji število računov iCloud (»računi«), ki jih je mogoče ustvariti v posamezni napravi, in število naprav, povezanih z računom. Za nekatere transakcije ali funkcije je lahko potrebna najnovejša različica zahtevane programske opreme. Strinjate se, da je izpolnjevanje teh zahtev vaša odgovornost.           C. Omejitve uporabe.  Strinjate se, da boste storitev uporabljali samo za namene, ki jih dovoljuje ta pogodba, in samo v obsegu, ki ga dovoljujejo veljavni zakoni, predpisi ali splošno sprejete prakse v ustrezni zakonodaji. Vašemu računu je dodeljeno 5 GB prostora za shranjevanje, kot je opisano na straneh o storitvi iCloud. Kupiti je mogoče dodaten prostor za shranjevanje, kot je opisano spodaj. Veljavne ali razumne omejitve pasovne širine ali prostora za shranjevanje (na primer prostora za varnostne kopije ali e\-poštni račun) ne smete preseči, pri čemer zaradi tega morda ne boste mogli varnostno kopirati v storitev iCloud, dodajati dokumentov ali prejemati novih e\-poštnih sporočil, poslanih na vaš e\-poštni naslov iCloud. Če vaša uporaba storitve ali drugo ravnanje namerno ali nenamerno ogrozi zmožnost družbe Apple, da zagotavlja storitev ali druge sisteme, je družba Apple upravičena ustrezno ukrepati, da zaščiti storitev in sisteme družbe Apple, kar lahko vključuje onemogočanje vašega dostopa do storitve. Zaradi večkratnih kršitev omejitev je lahko vaš račun ukinjen.

Če ste koncesionar, poslovni partner oziroma zastopnik koncesionarja ali poslovnega partnerja (kot so ti izrazi opredeljeni v oddelku 160\.103 naslova 45 Zveznega zakonika Združenih držav), se strinjate, da ne boste uporabljali nobenega dela, funkcije ali druge možnosti storitve iCloud za ustvarjanje, prejemanje, vzdrževanje ali prenašanje »varovanih zdravstvenih podatkov« (kot je ta izraz opredeljen v oddelku 160\.103 naslova 45 Zveznega zakonika Združenih držav) oziroma uporabljali storitve iCloud na kakršen koli način, zaradi katerega bi družba Apple (ali katero koli hčerinsko podjetje družbe Apple) postala vaš poslovni partner ali poslovni partner tretje osebe.          D. Razpoložljivost storitve. Storitev oz. katera koli funkcija ali del storitve morda ni na voljo v vseh jezikih ali v vseh državah, pri čemer družba Apple ne daje nobenih zagotovil, da je storitev oz. katera koli funkcija ali del storitve primerna ali na voljo za uporabo na kateri koli lokaciji. Če dostopate do storitve in jo uporabljate, to počnete na lastno pobudo, pri čemer ste odgovorni za ravnanje v skladu z vso veljavno zakonodajo.          E. Spreminjanje storitve.  Družba Apple si pridržuje pravico, da kadar koli spremeni to pogodbo in določi nove ali dodatne pogoje ali določila glede vaše uporabe storitve, pod pogojem, da vas družba Apple 30 dni vnaprej obvesti o kakršni koli pomembni neugodni spremembi storitve ali veljavnih pogojev storitve, razen če to ne bi bilo smiselno zaradi okoliščin, ki izhajajo iz pravnega, ureditvenega ali vladnega ukrepa, zaradi obravnave težav, povezanih z varnostjo uporabnikov, zasebnostjo uporabnikov ali tehnično celovitostjo, zaradi preprečevanja motenj v delovanju storitve za druge uporabnike ali zaradi naravne nesreče, uničujočega dogodka, vojne ali drugega podobnega pojava, na katerega družba Apple nima razumnega vpliva. Družba Apple v primeru plačljivih storitev iCloud, npr. storitve iCloud\+, kot je opredeljeno v nadaljevanju, ne bo izvedla nobene bistvene neugodne spremembe storitve pred iztekom tekočega plačanega obdobja, razen če je sprememba upravičeno potrebna zaradi pravnega, ureditvenega ali vladnega ukrepa, zaradi obravnave težav, povezanih z varnostjo uporabnikov, zasebnostjo uporabnikov ali tehnično celovitostjo, zaradi preprečevanja motenj v delovanju storitve za druge uporabnike ali zaradi preprečevanja težav, ki so posledica naravne nesreče, uničujočega dogodka, vojne ali drugega podobnega pojava, na katerega družba Apple nima razumnega vpliva. Če družba Apple izvede pomembne neugodne spremembe storitve ali pogojev uporabe, imate pravico prekiniti to pogodbo in odpovedati svoj račun, pri čemer vam bo družba Apple v takšnem primeru povrnila sorazmerni znesek predplačila za tekoče plačano obdobje. Družba Apple ne odgovarja za nobene spremembe storitve ali pogojev storitve, ki so izvedene v skladu s tem odstavkom I.E.

II. FUNKCIJE IN STORITVE          A. Fotografije            1\.  iCloud Photos. Ko omogočite storitev iCloud Photos, se vaše fotografije, videoposnetki, metapodatki in vse spremembe, ki jih izvedete v aplikaciji Photos v napravi iOS, računalniku macOS ali računalniku Windows, samodejno naložijo in shranijo v storitev iCloud ter se nato prenesejo v vse vaše naprave in računalnike, v katerih je omogočena storitev iCloud Photos. Ločljivost fotografij in videoposnetkov se lahko razlikuje glede na nastavitve naprave in prostor za shranjevanje, ki je na voljo.  Kadar koli lahko prenesete fotografije in videoposnetke v polni ločljivosti.

            2\. Shared Albums.  Ko uporabljate funkcijo Shared Albums, družba Apple hrani vse fotografije in videoposnetke, ki jih daste v skupno rabo, dokler jih ne izbrišete. Do svojih skupnih fotografij in videoposnetkov lahko dostopate iz naprave, ki ima dostop do funkcije Shared Albums.. Osebe, ki jih povabite k uporabi funkcije Shared albums, si lahko ogledajo, shranijo in kopirajo te fotografije in videoposnetke ter jih dajo v skupno rabo, prav tako lahko dodajo fotografije in videoposnetke ter komentarje.  Če funkcijo Shared Albums uporabite za dajanje fotografij v skupno rabo prek spletne povezave, bodo te fotografije javno na voljo za vse, ki prejmejo spletno povezavo ali imajo dostop do nje. Če posameznih fotografij, videoposnetkov, komentarjev ali celotnih albumov v okviru funkcije Shared Albums ne želite več imeti v skupni rabi, jih lahko kadar koli izbrišete.  Vendar vsebina, ki je bila pred tem kopirana iz albuma v okviru funkcije Shared Albums v drugo napravo ali računalnik, ne bo izbrisana.  

            3\. Knjižnica fotografij v skupni rabi.  Če imaš omogočeno storitev iCloud Photos, lahko ustvariš knjižnico v skupni rabi ali se ji pridružiš z do pet drugimi ljudmi.  Ko v prispevaš fotografije in videoposnetke v knjižnico fotografij v skupni rabi, se prestavijo iz tvoje osebne knjižnice v knjižnico v skupni rabi. Vsi sodelujoči imajo enaka dovoljenja za dodajanje, urejanje in brisanje vsebine iz knjižnice v skupni rabi. Vsi sodelujoči v knjižnici v skupni rabi imajo dostop do knjižnice v skupni rabi, vendar pa se vsebina knjižnice v skupni rabi šteje le v porabo prostora za shranjevanje v storitvi iCloud osebe, ki je ustvarila knjižnico v skupni rabi.  Če lastniku knjižnice zmanjka prostora za shranjevanje v storitvi iCloud, vsebine ni več mogoče dodati v knjižnico v skupni rabi in spremembe, kot so urejanje, priljubljeni in spreminjanje metapodatkov, se ne sinhronizirajo več.  Uporabniki, mlajši od 13 let (ali enakovredne najnižje zakonsko določene starosti) z Računom Apple, ki jim ga dodeli eden od staršev ali skrbnik, lahko sodeluje le v knjižnici fotografij v skupni rabi z drugimi družinskimi člani.

          B. Folder and File Sharing. Ko uporabljate funkcijo iCloud Folder and File Sharing, Apple shrani vse datoteke, ki jih daste v skupno rabo, dokler jih ne izbrišete.  Do datotek, ki ste jih dali v skupno rabo, lahko dostopate iz vseh svojih naprav družbe Apple, v katerih je omogočena storitev iCloud Drive. Drugim osebam lahko omogočite dostop za ogled, shranjevanje, kopiranje ali urejanje teh datotek.  Drugim osebam lahko dodelite dovoljenje za urejanje ali zgolj za ogled datotek.  Če funkcijo iCloud Folder and File Sharing uporabite za skupno rabo datotek prek spletne povezave, bodo te datoteke javno dostopne vsem, ki prejmejo spletno povezavo.  Skupno rabo lahko kadar koli prekinete.  Če skupno rabo prekinete, bodo datoteke odstranjene iz storitve iCloud Drive v napravah vseh oseb. Vendar datoteke, ki so bile pred tem kopirane v drugo napravo ali računalnik, ne bodo izbrisane.          C. Mail Drop. Če ste prijavljeni v storitev iCloud in uporabljate aplikacijo Mail v sistemu macOS ali iCloud Mail prek spleta za pošiljanje e\-poštnih sporočil z velikimi prilogami, lahko uporabite funkcijo Mail Drop.  Pri uporabi funkcije Mail Drop se velike priloge začasno shranijo v strežnikih storitve iCloud za zagotavljanje lažje dostave. Družba Apple bo prejemnikom poslala povezavo do priloge ali predogled priloge, kar je odvisno od prejemnikove odjemalske aplikacije za e\-pošto. Začasno shranjevanje velikih e\-poštnih prilog se ne upošteva pri omejitvi prostora za shranjevanje za iCloud. Za več informacij o funkciji Mail Drop obiščite https://support.apple.com/HT203093\. 

          D. Aplikacije drugih ponudnikov. Če se v nekatere aplikacije drugih ponudnikov vpišete s svojimi poverilnicami za iCloud, se strinjate, da lahko taka aplikacija shranjuje podatke v vaš osebni račun iCloud ter da lahko družba Apple zbira, shranjuje in obdeluje takšne podatke v imenu razvijalca ustrezne aplikacije drugega ponudnika v povezavi z vašo uporabo storitve in takšnih aplikacij. Podatki, ki jih aplikacija shrani v vaš osebni račun iCloud, se upoštevajo pri omejitvi prostora za shranjevanje.  Takšni podatki so lahko posredovani drugi aplikaciji istega razvijalca, ki jo prenesete.           E. Family Sharing. Storitev Family Sharing omogoča, da nekatere kupljene vsebine, kot so nakupi v trgovinah Store ali naročnine na storitve družbe Apple, delite s člani družine. Prav tako lahko delite nekatere vsebine, kot so fotografije, koledarji, podatki o lokaciji in času uporabe naprave, kar je odvisno od nastavitev skupne rabe v družini.  Delite lahko tudi nekatere naročnine in nakupe v aplikacijah drugih ponudnikov.  Za več informacij glede dajanja kupljenih vsebin v skupno rabo glejte pogoje poslovanja za Apple medijske storitve, ki so na voljo na https://www.apple.com/legal/internet\-services/itunes/ww/.  Za več informacij o deljenju vsebin ter podatkov o uporabi naprave in lokaciji s člani družine glejte https://www.apple.com/family\-sharing/.          F. Izključno spletni račun iCloud.  Če se za storitev prijavite z izključno spletnim računom v napravi ali računalniku, ki ni znamke Apple, boste lahko dostopali samo do omejenega nabora funkcij storitve. Prejeli boste 1 GB brezplačnega prostora za shranjevanje, pri čemer te količine ne boste mogli povečati z izključno spletnim računom. Če želite dostopati do storitve z izključno spletnim računom, se morate strinjati z vsemi ustreznimi pogoji in določili v tej pogodbi, kar med drugim vključuje vse zahteve za uporabo storitve, omejitve uporabe, razpoložljivost, javni program beta, izjave o zavrnitvi jamstva, pravila glede vaše vsebine in ravnanja ter odpoved. Pogoji v tej pogodbi v zvezi s funkcijami, ki niso na voljo za uporabnike z izključno spletnim računom, ne bodo veljali za vas. To na primer vključuje uporabo storitev na podlagi lokacije in plačilo stroškov za nadgradnjo prostora za shranjevanje za iCloud. Prav tako se strinjate, da lahko v primeru vašega nadaljnjega dostopanja do izključno spletnega računa prek naprave znamke Apple ali računalnika znamke Apple, pri čemer ni pomembno, ali ste lastnik takšne naprave ali računalnika, družba Apple samodejno nadgradi vaš izključno spletni račun na polni račun iCloud in vam zagotovi vse funkcije storitve, ki so na voljo, vključno z večjim brezplačnim prostorom za shranjevanje. Če dostopate do svojega izključno spletnega računa prek naprave znamke Apple ali računalnika znamke Apple in so vam posledično omogočene vse funkcije storitve, se strinjate, da za vašo uporabo storitve veljajo vsi pogoji in določila iz te pogodbe. Če ne želite imeti polnega računa iCloud, se v svoj izključno spletni račun ne vpišite v napravi ali računalniku znamke Apple.          G. iCloud\+.  »iCloud\+« je plačljiva naročnina na iCloud, ki zagotavlja dostop do dodatnega prostora za shranjevanje in nekatere plačljive funkcije.  Naročniški paket za iCloud\+ so naročnine na iCloud\+.  Glede na zahteve na vaši lokaciji lahko pridobite nekatere ali vse funkcije storitve iCloud\+, navedene v nadaljevanju, če imate naročnino na iCloud\+ ali ima nekdo v vaši skupini Family Sharing naročnino na iCloud\+ in jo deli z vami:

            1\. Zasebni rele.  Zasebni rele šifrira vaš internetni promet in ga pošlje prek najmanj dveh internetnih posrednikov, da vam omogoči bolj zasebno in varno vzpostavitev povezave s spletom ter brskanje po njem.  Kadar uporabljate Zasebni rele, nekatera spletna mesta morda ne bodo delovala po pričakovanjih (prikazana bo na primer vsebina za napačno regijo ali pa boste morali izvesti dodatne korake za vpis). Zasebni rele lahko kadar koli omogočite ali onemogočite v nastavitvah storitve iCloud. Zasebni rele lahko vpliva tudi na zmožnost vašega ponudnika internetnih storitev, da izvzame vašo porabo podatkov iz omejitev porabe podatkov, zato boste morda morali plačati dodatne stroške ponudnika internetnih storitev.  Funkcija Zasebni rele bo morda sprva na voljo kot različica beta, zato je v takem primeru funkcija beta, za katero veljajo določila razdelka VI. C. (Javni program beta).

             2\. Hide My Email.  Hide My Email vam omogoča, da ustvarite enolične naključne e\-poštne naslove za posredovanje na izbrani e\-poštni naslov.  Apple si pridržuje pravico, da omeji število e\-poštnih naslovov, ki so na voljo v okviru te funkcije, ali prepove uporabo vzdevka, če so z uporabo kršeni pogoji in določila, opredeljeni v tem dokumentu.               3\. HomeKit Secure Video.  HomeKit Secure Video v storitvi iCloud\+ vam omogoča shranjevanje videoposnetkov iz združljivih varnostnih kamer v storitev iCloud in ogled posnetkov na daljavo.  Za HomeKit Secure Video potrebujete podprt paket iCloud\+, združljivo varnostno kamero, v kateri je omogočena storitev HomeKit, in napravo HomePod, Apple TV ali iPad, ki deluje kot domače vozlišče.  Število razpoložljivih kamer ali videotokov je v nekaterih paketih iCloud\+ lahko omejeno.               4\. E\-poštne domene po meri.  Naslov aplikacije iCloud Mail lahko posodobite z imenom domene po meri (če je na voljo) in povabite družinske člane k uporabi iste domene za njihove račune za iCloud Mail.  Vsaka oseba ima lahko največ tri e\-poštne naslove na domeno.  Pošta, shranjena v storitev iCloud, je vključena v prostor za shranjevanje v storitvi iCloud. Če vam zmanjka prostora za shranjevanje v storitvi iCloud, ne boste mogli prejemati novih sporočil na e\-poštne naslove po meri, dokler ne zagotovite dodatnega prostora za shranjevanje.  Apple si pridržuje pravico do zavrnitve prilagoditve vašega naslova za iCloud Mail z imenom domene po meri, ki je nezakonit, nadležen, grozilen, škodljiv, škoden, obrekljiv, klevetniški, žaljiv, nasilen, opolzek, vulgaren, posegajoč v zasebnost drugih oseb, sovražen, rasno ali etnično žaljiv ali kako drugače sporen.  Nekatere funkcije storitve iCloud\+ niso na voljo v vseh državah ali regijah.            H. Dvostopenjsko preverjanje pristnosti in samodejni klici/sporočila. Če omogočite dvostopenjsko preverjanje pristnosti za svoj Račun Apple, se strinjate, da boste (a) družbi Apple posredovali vsaj eno telefonsko številko ter da boste (b) od družbe Apple prejemali samodejne ali vnaprej posnete klice in sporočila na katero koli od posredovanih telefonskih številk. Take klice ali sporočila lahko opravljamo oz. pošiljamo za (i) zagotavljanje varnosti vašega računa ob vpisu, (ii) zagotavljanje pomoči pri dostopu do računa, kadar pozabite geslo, ali (iii) kot je drugače potrebno za zagotavljanje storitev za vaš račun ali za izvajanje te pogodbe, naših pravilnikov, veljavne zakonodaje ali katere koli druge pogodbe, ki smo jo morda sklenili z vami.

          I. Pomoč pri obnovitvi računa.  Eno ali več oseb lahko dodate kot osebo za stik za obnovitev, ki lahko s svojo napravo ustvari kodo, s katero lahko lažje znova pridobite dostop do svojega računa in podatkov.  Oseba za stik za obnovitev mora biti starejša od 13 let (ali enakovredna najmanjša potrebna starost v zadevni zakonodaji), imeti Račun Apple, uporabljati dvostopenjsko preverjanje pristnosti in imeti napravo Apple z omogočenim geslom naprave.  Ta oseba ne pridobi neposrednega dostopa do vašega računa.  Sami ste odgovorni za redno posodabljanje oseb za stik za obnovitev. 

          J. Napredno varstvo podatkov. Z naprednim varstvom podatkov lahko omogočite uporabo celovitega šifriranja za dodatno zaščito dodatnih kategorij podatkov v storitvi iCloud, vključno z varnostnim kopiranjem storitve iCloud, fotografijami, beležkami in datotekami, shranjenimi v storitvi iCloud Drive. Če želite omogočiti napredno varstvo podatkov, morate imeti za svoj Račun Apple omogočeno dvostopenjsko preverjanje pristnosti in zaupanja vredno napravo (naprave, v katerih ste se v račun prijavili z dvostopenjskim preverjanjem pristnosti) za ta račun z omogočenim številskim geslom ali geslom. Poleg tega morate ustvariti tudi obnovitveni ključ ali imenovati vsaj eno osebo za stik za obnovitev računa, ki vam bo pomagala znova pridobiti dostop do računa in podatkov, če pozabite geslo računa, nimate dostopa do nobene od zaupanja vrednih naprav in pozabite številska gesla ali gesla za svoje naprave. Osebe za stik za obnovitev lahko kadar koli spremenite, vendar morajo biti starejše od 13 let (ali enakovredne najnižje starosti v kraju, kjer ima oseba za stik za obnovitev prebivališče), imeti morajo Račun Apple z omogočenim dvostopenjskim preverjanjem pristnosti in imeti napravo Apple z nastavljenim številskim geslom ali geslom. Apple vam ne more pomagati obnoviti podatkov, zaščitenih z naprednim varstvom podatkov, ko je ta omogočen, zato ste sami odgovorni za varnost obnovitvenega ključa in/ali posodobitev oseb za stik za obnovitev. Apple ni odgovoren za nezmožnost dostopa do računa ali podatkov, ki je povezana z nezmožnostjo varovanja obnovitvenega ključa ali če vam oseba za stik za obnovitev ne more ali ne želi pomagati pri ponovni vzpostavitvi dostopa do računa in podatkov. Upravljani Računi Applein računi za otroke niso upravičeni do naprednega varstva podatkov. Napredno varstvo podatkov lahko kadar koli izklopite.

          K. Varnostni ključi. Z varnostnimi ključi lahko zahtevate fizični varnostni ključ, ki se uporablja za vpis z vašim Računom Apple. Varnostni ključi zahtevajo, da imate za Račun Apple omogočeno dvostopenjsko preverjanje pristnosti in da kot eno od dveh stopenj uporabljate varnostni ključ neodvisnega ponudnika s potrdilom FIDO. Z varnostnimi ključi lahko z zaupanja vredno napravo dodate nov ključ ali popolnoma izklopite varnostne ključe, da ohranite dostop do svojega računa. Če pa ste izgubili vse varnostne ključe in zaupanja vredne naprave, boste trajno izgubili dostop do računa, Apple pa vam ne bo mogel pomagati obnoviti dostopa do računa ali podatkov. Apple ni odgovoren za nezmožnost dostopa do računa ali podatkov, ki je povezana z nezmožnostjo varovanja fizičnih varnostnih ključev ali nepravilnim delovanjem fizičnih varnostnih ključev. Upravljani Računi Apple in računi za otroke niso upravičeni do varnostnih ključev.

          L. Digitalna zapuščina.  Z digitalno zapuščino lahko dodate eno ali več oseb za stik, ki bodo lahko po vaši smrti uporabile in prenesle določene podatke v vašem računu.  Če imenovane osebe za stik družbi Apple predložijo dokaz o smrti in imajo potrebni ključ, samodejno pridobijo dostop do teh določenih podatkov v računu, aktiviranje zaklepa pa bo odstranjeno iz vseh vaših naprav.  Zato ste sami odgovorni za redno posodabljanje oseb za stik za digitalno zapuščino.  Več informacij o digitalni zapuščini najdete na naslovih http://support.apple.com/HT212360 in https://support.apple.com/HT212361\.              M. Uporaba lokacijskih storitevDružba Apple in njeni partnerji ter dajalci licenc lahko zagotavljajo nekatere funkcije ali storitve na podlagi podatkov o lokaciji naprave prek tehnologije GPS (ali podobne tehnologije, kjer je na voljo) ter javno dostopnih lokacij dostopnih točk Wi\-Fi in baznih postaj. Za zagotavljanje teh funkcij ali storitev morajo družba Apple in njeni partnerji ter dajalci licenc, kjer je to mogoče, zbirati, uporabljati, prenašati, obdelovati in vzdrževati vaše podatke o lokaciji, med katere med drugim spadajo tudi geografska lokacija naprave ter podatki, povezani z vašim računom, in vse naprave, registrirane v okviru tega računa, med katere med drugim spadajo tudi vaš Račun Apple, ID in ime naprave ter vrsta naprave. 

Svoje soglasje družbi Apple in njenim partnerjem ter dajalcem licenc za zbiranje, uporabo, prenos, obdelavo in vzdrževanje podatkov o lokaciji in računu lahko kadar koli prekličete tako, da ne uporabljate funkcij na podlagi lokacije in v nastavitvah naprave izklopite Find My (vključno s predhodnima aplikacijama Find My iPhone in Find My Friends, s skupnim imenom »Find My«) ali Location Services (kot je primerno). Pri uporabi storitev drugih ponudnikov, ki uporabljajo ali zagotavljajo podatke o lokaciji v okviru storitve, za vas veljajo pogoji in pravilnik o zasebnosti teh ponudnikov glede njihove uporabe podatkov o lokaciji, zato se z njimi seznanite. Podatki o lokaciji, prikazani v storitvi, niso namenjeni temu, da bi se nanje zanašali v primerih, ko so potrebne natančne informacije o lokaciji ali ko lahko zaradi napačnih, netočnih, zastarelih ali nepopolnih podatkov o lokaciji pride do smrti, telesnih poškodb, premoženjske ali okoljske škode. Družba Apple bo storitev zagotavljala z ustrezno usposobljenostjo in skrbnostjo, pri čemer družba Apple ter njeni ponudniki storitev in/ali vsebin ne jamčijo razpoložljivosti, točnosti, popolnosti, zanesljivosti ali pravočasnosti podatkov o lokaciji ali katerih koli drugih podatkov, prikazanih v storitvi. STORITVE NA PODLAGI LOKACIJE NISO NAMENJENE ALI PRIMERNE ZA UPORABO KOT SISTEM DOLOČANJA LOKACIJE V NUJNIH PRIMERIH.          N. Find My Ko omogočite iCloud in Location Services v napravi s sistemom iOS 13, iPad OS ali macOS Catalina ali novejšo različico, je aplikacija Find My (Find My iPhone pri napravah z različicami od iOS 8 do iOS 12\) samodejno omogočena v taki napravi in morebitni dodatni opremi družbe Apple, ki je z njo seznanjena.  Ko je aplikacija omogočena, se naprava samodejno poveže z Računom Apple, pri čemer je treba vnesti geslo za Račun, preden lahko kdor koli (vključno z vami) izklopi aplikacijo Find My, se odjavi iz storitve iCloud, izbriše podatke iz naprave ali jo aktivira.  Družba Apple in njeni pooblaščeni zastopniki ne morejo izvesti storitev podpore za strojno ali programsko opremo, vključno s storitvami, zajetimi v omejeno garancijo družbe Apple, če pred storitvijo ne onemogočite aplikacije Find My.  Družba Apple ne prevzema nobene odgovornosti, če svoje naprave iOS ne zaščitite z geslom, ne omogočite načina Lost Mode in/ali ne prejemate obvestil in sporočil oz. se nanje ne odzovete.  Družba Apple prav tako ni odgovorna za vračilo vaše naprave iOS ali kakršno koli izgubo podatkov v vaši napravi iOS.

Find My Network (Poišči moje omrežje) je funkcija, ki temelji na pridobivanju podatkov iz množice ter lahko pomaga vam in drugim določiti lokacijo izgubljenih naprav, kadar te naprave nimajo vzpostavljene povezave z internetom. Če je v napravi omogočena funkcija Find My Network (Poišči moje omrežje), lahko naprava prek tehnologije Bluetooth (ali podobnih tehnologij) zazna prisotnost naprav brez povezave v bližini. Če naprava zazna pogrešano napravo brez povezave, prek povezave Wi\-Fi ali mobilnega omrežja varno posreduje približno lokacijo naprave Računu Apple, ki je povezan s tako napravo, tako da si lahko lastnik ogleda njeno lokacijo v aplikaciji Find My. Pri posredovanju podatkov o lokaciji se uporablja celovito šifriranje, pri čemer si družba Apple ne more ogledati lokacije naprave, ki posreduje te podatke, ali lokacije katere koli naprave brez povezave. Storitev Find My Network (Poišči moje omrežje) lahko onemogočite v nastavitvah.

          O. Varnostno kopiranjeVarnostno kopiranje storitve iCloud redno ustvarja samodejne varnostne kopije za naprave iOS, ko ima naprava zaklenjen zaslon, je priključena na vir napajanja in povezana z internetom prek omrežja Wi\-Fi. Če podatki naprave sto osemdeset (180\) dni niso bili varnostno kopirani v storitev iCloud, si družba Apple pridržuje pravico, da izbriše vse varnostne kopije, povezane s to napravo. V varnostno kopijo so lahko vključene nastavitve naprave, lastnosti naprave, fotografije in videoposnetki, dokumenti, sporočila, melodije zvonjenja, podatki aplikacije Health in podatki drugih aplikacij. Za dodatne informacije obiščite https://support.apple.com/HT207428\.  Naslednja vsebina ni vključena v varnostno kopiranje v storitev iCloud: vsebina, kupljena v trgovinah iTunes Store, App Store ali Apple Books, predstavnostna vsebina, sinhronizirana iz računalnika, in knjižnica fotografij, če ste omogočili funkcijo iCloud Photo Library. Družba Apple bo storitev zagotavljala z ustrezno usposobljenostjo in skrbnostjo, vendar DRUŽBA APPLE V NAJVEČJEM OBSEGU, KI GA DOVOLJUJE VELJAVNA ZAKONODAJA, NE ZAGOTAVLJA ALI JAMČI, DA KAKRŠNA KOLI VSEBINA, KI JO MORDA HRANITE V STORITVI ALI DO NJE DOSTOPATE PREK STORITVE, NE BO PREDMET NENAMERNE POŠKODBE, NAPAKE, IZGUBE ALI ODSTRANITVE V SKLADU S POGOJI TE POGODBE, PRI ČEMER DRUŽBA APPLE NE BO ODGOVORNA V PRIMERU TAKŠNE POŠKODBE, NAPAKE, IZGUBE ALI ODSTRANITVE. Sami ste odgovorni za shranjevanje ustreznih nadomestnih varnostnih kopij svojih podatkov.III. NADGRADNJE NAROČNINENaročniški paketi iCloud\+ so na voljo za nakup na osnovi naročnine.          A. PlačiloČe nadgradite na naročniško storitev iCloud\+ za več prostora za shranjevanje in dodatne funkcije, vam bo družba Apple redno samodejno zaračunavala strošek za izbrani paket, vključno z vsemi veljavnimi davki, pri čemer bo bremenila način pačila, povezan z vašim Računom Apple (npr. način plačila, ki ga uporabljate za nakupe v trgovinah iTunes Store, App Store ali Apple Books, če je na voljo), ali način plačila, povezan z vašim družinskim računom. Za podrobnosti o paketih in cenah obiščite https://support.apple.com/HT201238\.  Če ste organizator družine, se strinjate, da bo družba Apple redno bremenila vaš način plačila za člane vaše družine, ki nadgradijo svoj paket. Poleg tega lahko družba Apple pridobi predhodno odobritev plačila v višini do zneska transakcije in vam redno pošilja e\-poštna sporočila na e\-poštni naslov, povezan z vašim Računom Apple, za opomnike glede obračunavanja in druga obvestila, povezana z računom, ki se uporablja za naročnino.  

Naročnino lahko spremenite tako, da nadgradite paket ali izberete manj obsežen paket v razdelku za iCloud v nastavitvah naprave ali v podoknu za iCloud sistemskih nastavitev v računalniku Mac oz. v storitvi iCloud za Windows.Veljavni stroški za nadgrajeni paket začnejo veljati takoj, spremembe paketov v manj obsežen paket pa začnejo veljati na naslednji datum letnega ali mesečnega obračunavanja. ODGOVORNI STE ZA PRAVOČASNO PLAČILO VSEH STROŠKOV IN PREDLOŽITEV PODATKOV O VELJAVNI KREDITNI KARTICI ALI PLAČILNEM RAČUNU DRUŽBI APPLE ZA PLAČILO VSEH STROŠKOV. Če družba Apple ne more uspešno bremeniti vaše kreditne kartice ali plačilnega računa za dolgovane stroške, si družba Apple pridržuje pravico, da prekliče ali omeji dostop do shranjene vsebine, izbriše shranjeno vsebino ali odpove račun. Če želite navesti drugo kreditno kartico ali plačilni račun ali pa se je stanje vaše kreditne kartice ali plačilnega računa spremenilo, podatke spremenite prek spleta v razdelku s podatki o računu storitve iCloud, pri čemer lahko pride do začasnih težav pri dostopu do storitev, medtem ko družba Apple preverja vaše nove podatke za plačilo. Stik z vami lahko vzpostavimo po e\-pošti glede vašega računa zaradi razlogov, med katere med drugim spadajo tudi doseganje ali preseganje omejitve prostora za shranjevanje v vašem izbranem paketu. 

Če ste v Braziliji, ne glede na morebitne nasprotne določbe v tej pogodbi velja:Za vse stroške, ki vam jih zaračuna družba Apple, lahko družba Apple prek povezanega podjetja izvaja dejavnosti zbiranja in nakazil za zaračunavanje vseh zneskov, ki jih dolgujete v zvezi s svojim računom iCloud.  Poleg tega bo skupna cena vključevala ceno nadgradnje in morebitne provizije za plačilo s kreditno kartico. Odgovorni ste za vse davke, ki veljajo za vas, z izjemo morebitnih davčnih odtegljajev, ki jih bo obračunalo povezano podjetje družbe Apple. Predložiti morate vse podatke o računu, ki jih družba Apple potrebuje za omogočanje takšnih transakcij. Potrjujete in se strinjate, da lahko družba Apple odpove vaš račun, če ne predložite vseh potrebnih podatkov o računu.           B. Pravica do odstopaČe želite preklicati svojo naročnino po začetnem nakupu oz. po začetku obdobja podaljšanja v primeru letnega plačevanja, lahko to storite tako, da družbo Apple obvestite z jasno izjavo (ustrezni podatki o naslovu so na voljo v členu »Splošno« spodaj) v 14 dneh od prejema e\-poštne potrditve, pri čemer se obrnite na podporo za stranke. Razloga za preklic vam ni treba navesti. Za izpolnjevanje roka za preklic je treba obvestilo o preklicu poslati pred iztekom 14\-dnevnega obdobja. Stranke v Evropski uniji in na Norveškem nas lahko obvestijo tudi tako, da uporabijo spodnji vzorčni obrazec za preklic:Za:  Apple Distribution International Ltd., Hollyhill Industrial Estate, Hollyhill, Cork, Irska:Izjavljam, da odstopam od pogodbe za: \[NAROČNIŠKI PAKET IN OBDOBJE, npr. MESEČNI NAROČNIŠKI PAKET ZA NADGRADNJO PROSTORA ZA SHRANJEVANJE V STORITVI iCLOUD V VELIKOSTI 200 GB]Naročeno \[VSTAVITE DATUM] Ime potrošnikaNaslov potrošnikaDatum Učinki preklica Vaš prostor za shranjevanje bomo zmanjšali na 5 GB in vam povrnili stroške najpozneje 14 dni od dneva prejema vašega obvestila o preklicu. Če ste v tem obdobju porabili več kot 5 GB prostora za shranjevanje, morda ne boste mogli ustvariti dodatnih varnostnih kopij v storitvi iCloud ali uporabljati nekaterih funkcij, dokler ne zmanjšate prostora za shranjevanje. Uporabili bomo plačilno sredstvo, ki ste ga uporabili za transakcijo, pri čemer vam za takšno povračilo ne bomo zaračunali nobenih stroškov. IV. Vaša uporaba storitve          A. Vaš računKot registrirani uporabnik storitve morate ustvariti račun. Svojih podatkov o računu ne razkrijte nikomur. Sami ste odgovorni za zagotavljanje zaupnosti in varnosti računa ter za vse dejavnosti, izvedene v vašem računu ali prek njega, pri čemer se strinjate, da boste družbo Apple takoj obvestili o vsaki kršitvi varnosti računa. Prav tako potrjujete in se strinjate, da je storitev zasnovana in namenjena za osebno uporabo na ravni posameznika ter da podatkov o računu in/ali geslu ne smete deliti z drugimi posamezniki. Če so storitve zagotovljene z ustrezno usposobljenostjo in skrbnostjo, družba Apple ne bo odgovorna za nobeno izgubo, nastalo zaradi nepooblaščene uporabe vašega računa, ki je posledica vašega neupoštevanja teh pravil.

Če želite uporabljati storitev, morate vnesti svoj Račun Apple in geslo za preverjanje pristnosti računa. Strinjate se, da boste pri registraciji za storitev in njeni uporabi predložili točne in popolne podatke (»podatki za registracijo za storitev«), pri čemer se strinjate, da boste podatke za registracijo za storitev posodabljali za zagotavljanje njihove točnosti in popolnosti. Če ne predložite točnih, aktualnih in popolnih podatkov za registracijo za storitev, je lahko vaš račun onemogočen in/ali odpovedan. Strinjate se, da lahko družba Apple podatke za registracijo za storitev, ki jih predložite, shranjuje in uporablja za vzdrževanje in obračunavanje stroškov računa.

          B. Uporaba drugih izdelkov in storitev družbe AppleZa posamezne dele ali funkcije storitve, ki jih zagotavlja družba Apple in/ali njeni dajalci licenc, kar med drugim vključuje možnost prenosa preteklih nakupov ter iTunes Match in/ali iCloud Music Library (zaračunajo se dodatni stroški), je potrebna ločena programska oprema ali druge licenčne pogodbe ali pogoji uporabe. Če želite uporabljati te posamezne dele ali funkcije storitve, morate prebrati takšne ločene pogodbe, jih sprejeti in se strinjati, da vas zavezujejo.          C. Brez prenosaNobena določba v tej pogodbi se ne sme razlagati tako, da ima za učinek prenos pravnega interesa, lastninske pravice ali licence za Račun Apple, e\-poštni naslov, ime domene, iChat ID ali podoben vir, ki ga uporabljate v povezavi s storitvijo.

          D. Brez pravice prenosa v primeru smrtiRazen kot je dovoljeno v skladu z digitalno zapuščino in če zakonodaja ne določa drugače, se strinjate, da je vaš račun neprenosljiv in da vse pravice za vaš Račun Apple ali vsebino v vašem računu prenehajo veljati po vaši smrti. Po prejemu kopije mrliškega lista je lahko vaš račun odpovedan in izbrisana vsa vsebina iz računa. Za dodatno pomoč se obrnite na podporo za iCloud na https://support.apple.com/icloud.

          E. Brez nadaljnje prodaje storitveStrinjate se, da ne boste reproducirali, kopirali, podvajali, prodajali ali preprodajali storitve (ali katerega koli dela storitve), je dajali v najem ali trgovali z njo za kakršen koli namen.V. Vsebina in vaše ravnanje          A. Vsebina»Vsebina« pomeni kakršne koli informacije, ki jih je mogoče ustvariti ali nanje naleteti prek uporabe storitve, kot so podatkovne datoteke, lastnosti naprave, zapisano besedilo, programska oprema, glasba, grafični elementi, fotografije, slike, zvoki, videoposnetki, sporočila in drugo podobno gradivo. Razumete, da je za vso vsebino, ki je javno objavljena v storitvi ali je v storitev prenesena zasebno, odgovorna izključno oseba, ki je to vsebino objavila. To pomeni, da ste za vso vsebino, ki jo naložite, prenesete, objavite, pošljete v e\-poštnih sporočilih, posredujete, shranite ali na drug način zagotovite prek uporabe storitve, odgovorni izključno vi, in ne družba Apple. Razumete, da pri uporabi storitve lahko naletite na vsebino, ki se vam bo morda zdela žaljiva, neprimerna ali sporna, ter da lahko druge osebe izpostavite vsebini, ki se jim bo morda zdela sporna. Družba Apple ne nadzira vsebine, ki je objavljena prek storitve, niti ne jamči za točnost, celovitost ali kakovost takšne vsebine. Razumete in se strinjate, da storitev in vso vsebino uporabljate izključno na lastno odgovornost.

          B. Vaše ravnanjeStrinjate se, da storitve NE boste uporabljali za:1\. nalaganje, prenašanje, objavljanje, pošiljanje v e\-poštnih sporočilih, posredovanje, shranjevanje ali drugačno zagotavljanje kakršne koli vsebine, ki je nezakonita, nadležna, grozilna, škodljiva, škodna, obrekljiva, klevetniška, žaljiva, nasilna, opolzka, vulgarna, posegajoča v zasebnost drugih oseb, sovražna, rasno ali etnično žaljiva ali kako drugače sporna,

2\. zalezovanje, nadlegovanje, ogrožanje ali škodovanje drugim osebam,

3\. sodelovati pri kakršni koli dejavnosti, ki izkorišča, škoduje ali ogroža otroke na kakršen koli način, vključno brez omejitev na proizvodnjo, skupno rabo, nalaganje ali shranjevanje gradiva o spolni zlorabi otrok, gradiva o spolnem izkoriščanju otrok ali katere koli druge vsebine, škodljive za otroke; 

4\. v primeru, da ste odrasla oseba, zahtevanje osebnih ali drugih podatkov od mladoletne osebe (vse osebe, mlajše od 18 let ali starosti, ki jo lokalna zakonodaja opredeljuje kot mejo mladoletnosti), ki je ne poznate osebno, kar med drugim vključuje tudi podatke, navedene v nadaljevanju: polno ime ali priimek, domači naslov, poštna številka, telefonska številka, fotografija ali imena šole, cerkve, športne ekipe ali prijateljev mladoletne osebe,

5\. izdajanje za katero koli drugo osebo ali subjekt – ne smete se lažno ali napačno predstavljati kot druga oseba (vključno s slavnimi osebami), subjekt, drug uporabnik storitve iCloud, zaposleni pri družbi Apple oziroma civilni ali vladni vodja ali pa kako drugače napačno prikazovati svojo povezanost z osebo ali subjektom (družba Apple si pridržuje pravico, da zavrne ali blokira vse račune Apple ali poštne naslove, ki se lahko štejejo kot lažno ali napačno predstavljanje vaše identitete oziroma prisvojitev imena ali identitete druge osebe),

6\. kakršno koli kršenje avtorskih pravic ali drugih pravic glede intelektualne lastnine (vključno z nalaganjem vsake vsebine, za katero nimate pravice za nalaganje) ter razkrivanje kakršnih koli poslovnih skrivnosti ali zaupnih informacij v nasprotju s pogodbo o zaupnosti, zaposlovanju ali nerazkrivanju podatkov,

7\. objavljanje, pošiljanje, posredovanje ali drugačno zagotavljanje kakršnih koli neželenih ali neodobrenih e\-poštnih sporočil, oglasov, promocijskega gradiva, neželene ali vsiljene pošte oziroma verižnih pisem, kar med drugim vključuje množične komercialne oglase in informativna obvestila,

8\. ponarejanje katere koli glave paketa TCP/IP ali katerega koli dela podatkov glave v e\-poštnih sporočilih ali objavah v skupini za razprave ter drugačno dodajanje podatkov v glavo, namenjeno zavajanju prejemnikov o izvoru vsebine, ki je prenesena prek storitve (»uporaba lažnega naslova«),

9\. nalaganje, objavljanje, pošiljanje v e\-poštnih sporočilih, posredovanje, shranjevanje ali drugačno zagotavljanje kakršnega koli gradiva z virusi ali kakršno koli drugo programsko kodo, datotekami ali programi, ki so zasnovani, da škodujejo, ovirajo ali omejujejo običajno delovanje storitve (ali katerega koli dela storitve) ali katere koli druge računalniške programske ali strojne opreme,

10\. oviranje ali onemogočanje storitve (vključno z dostopanjem do storitve na kakršne koli avtomatizirane načine, kot so skripti in iskalniki po spletni vsebini) ali katerih koli drugih strežnikov ali omrežij, povezanih s storitvijo, oziroma katerih koli pravilnikov, zahtev ali pravil omrežij, povezanih s storitvijo (vključno z vsakim nepooblaščenim dostopom do podatkov ali prometa v storitvi in uporabo ali nadziranjem teh podatkov ali prometa),

11\. načrtovanje ali sodelovanje pri kakršnih koli nezakonitih dejavnostih in/ali

12\. zbiranje in shranjevanje osebnih podatkov o katerih koli drugih uporabnikih storitve za uporabo teh podatkov v okviru prepovedanih dejavnosti, ki so navedene zgoraj.

          C. Odstranjevanje vsebinePotrjujete, da družba Apple ni na noben način pristojna ali odgovorna za vsebino, ki jo zagotovijo druge osebe, ter da ni dolžna pregledovati takšne vsebine. Kljub temu si družba Apple pridržuje pravico, da lahko kadar koli preveri, ali je vsebina primerna in skladna s to pogodbo, ter brez vnaprejšnjega obvestila in po lastni presoji vsebino pregleda, jo premakne, zavrne, spremeni in/ali kadar koli odstrani, če je ugotovljeno, da takšna vsebina krši to pogodbo ali je kako drugače sporna.          D. Varnostno kopiranje vsebineVaša odgovornost je, da v svoj računalnik ali drugo napravo varnostno kopirate vse pomembne dokumente, slike ali druge vsebine, ki jih hranite v storitvi ali do njih dostopate prek storitve. Družba Apple bo storitev zagotavljala z ustrezno usposobljenostjo in skrbnostjo, vendar družba Apple ne zagotavlja ali jamči, da kakršna koli vsebina, ki jo hranite v storitvi ali do nje dostopate prek storitve, ne bo predmet nenamerne poškodbe, napake ali izgube.          E. Dostop do računa in vsebineDružba Apple si pridržuje pravico, da sprejme ukrepe, za katere meni, da so upravičeno potrebni ali primerni za zagotavljanje in/ali preverjanje skladnosti s katerim koli delom te pogodbe. Potrjujete in se strinjate, da lahko družba Apple brez odgovornosti do vas dostopa do podatkov o vašem računu in katerih koli vaših vsebin, jih uporabi, ohrani in/ali razkrije organom kazenskega pregona, vladnim uradnikom in/ali tretjim osebam, kadar je po mnenju družbe Apple to upravičeno potrebno ali primerno, če je to predpisano z zakonom ali če družba Apple v dobri veri verjame, da so takšen dostop, uporaba, razkritje ali ohranitev podatkov upravičeno potrebni za: (a) skladnost s pravnimi postopki in zahtevami, (b) uveljavljanje te pogodbe, vključno s preiskovanjem morebitnih kršitev pogodbe, (c) zaznavanje, preprečevanje ali drugačno obravnavanje prevar in varnostnih ali tehničnih težav, (d) zaščito pravic, lastnine ali varnosti družbe Apple, njenih uporabnikov, tretjih oseb ali javnosti, kot to zahteva ali dovoljuje zakon.  Potrjujete, da družba Apple ni na noben način pristojna ali odgovorna za vsebino, ki jo zagotovijo druge osebe, ter da ni dolžna pregledovati takšne vsebine. Kljub temu si družba Apple v skladu s pravilnikom o zasebnosti družbe Apple pridržuje pravico, da lahko kadar koli preveri, ali je vsebina primerna in skladna s to pogodbo, ter brez vnaprejšnjega obvestila in po lastni presoji vsebino pregleda, jo premakne, zavrne, spremeni in/ali kadar koli odstrani, če je ugotovljeno, da takšna vsebina krši to pogodbo ali je kako drugače sporna.          F. Obvestilo o avtorskih pravicah – zakon DMCAČe menite, da je katera koli oseba, ki uporablja storitev, kršila vaše avtorske pravice v zvezi s katero koli vsebino, se obrnite na zastopnika za avtorske pravice družbe Apple, kot je opisano v našem pravilniku o avtorskih pravicah na https://www.apple.com/legal/trademark/claimsofcopyright.html. Družba Apple lahko po lastni presoji onemogoči in/ali odpove račune uporabnikov, za katere se ugotovi, da so večkratni kršitelji.          G. Kršitve te pogodbeČe pri uporabi storitve naletite na vsebino, ki se vam zdi neprimerna ali za katero menite, da kako drugače krši to pogodbo, lahko vsebino prijavite tako, da pošljete e\-poštno sporočilo na naslov abuse@iCloud.com.          H. Vsebina, ki jo pošljete ali daste na voljo v storitvi1\. Licence, ki jih podelite vi. Družba Apple ne uveljavlja lastništva za gradivo in/ali vsebino, ki jo pošljete ali daste na voljo v storitvi, z izjemo gradiva, za katerega vam licenco podeli družba Apple. Ne glede na to s pošiljanjem ali objavljanjem takšne vsebine v delih storitve, ki so na voljo javnosti ali drugim uporabnikom, katerim ste omogočili dostop do te vsebine, družbi Apple podeljujete svetovno, brezplačno in neizključno licenco za uporabo, distribucijo, reproduciranje, spreminjanje, prilagajanje, objavljanje, prevajanje ter javno izvajanje in javno prikazovanje takšne vsebine v storitvi samo za namen, za katerega je bila takšna vsebina poslana ali dana na voljo, pri čemer družbi Apple ne bo treba izplačati nobenega nadomestila in nima nikakršne odgovornosti do vas. Strinjate se, da vso vsebino pošiljate ali objavljate na lastno odgovornost, da vsebina ne sme posegati v pravice drugih oseb oz. kršiti teh pravic ali katerih koli zakonov, da vsebina ne sme prispevati h kršitvam ali jih spodbujati oziroma kakor koli drugače prispevati k nezakonitemu ravnanju ali ga spodbujati, vsebina prav tako ne sme na drug način biti opolzka, sporna ali neokusna. S pošiljanjem ali objavljanjem takšne vsebine v delih storitve, ki so na voljo javnosti ali drugim uporabnikom, potrjujete, da ste lastnik takšnega gradiva in/ali imate vse potrebne pravice, licence in dovoljenja za distribucijo te vsebine.2\. Spreminjanje vsebine. Razumete, da lahko družba Apple zaradi zagotavljanja storitve in dostopnosti vaše vsebine v storitvi prenese vašo vsebino prek različnih javnih omrežij in prek različnih medijev ter jo spreminja za zagotavljanje skladnosti s tehničnimi zahtevami povezovalnih omrežij, naprav ali računalnikov. Strinjate se, da je z licenco iz te pogodbe družbi Apple dovoljeno izvajanje vseh takšnih dejanj.3\. Informacije o blagovnih znamkah. Apple, logotip Apple, iCloud, logotip iCloud in druge blagovne znamke, storitvene znamke, grafični elementi in logotipi družbe Apple, uporabljeni v zvezi s storitvijo, so blagovne znamke ali registrirane blagovne znamke družbe Apple Inc. v ZDA in/ali drugih državah. Seznam blagovnih znamk družbe Apple je na voljo tukaj: https://www.apple.com/legal/trademark/appletmlist.html. Druge blagovne znamke, storitvene znamke, grafični elementi in logotipi, uporabljeni v zvezi s storitvijo, so lahko blagovne znamke zadevnih lastnikov. Za nobeno od navedenih blagovnih znamk vam ni podeljena nobena pravica ali licenca, pri čemer se nadalje strinjate, da ne boste odstranjevali, zakrivali ali spreminjali nobenih lastniških obvestil (vključno z obvestili o blagovnih znamkah in avtorskih pravicah), ki so morda priložena ali vključena v storitvi.VI. Programska oprema          A. Lastninske pravice družbe Apple. Potrjujete in se strinjate, da so družba Apple in/ali njeni dajalci licenc upravičeni do vseh zakonitih pravic, lastninskih pravic in pravnega interesa za storitev, kar med drugim vključuje tudi grafične elemente, uporabniški vmesnik, skripte in programsko opremo, ki se uporablja za zagotavljanje storitve, ter so lastniki vse programske opreme, ki vam je zagotovljena v okviru storitve in/ali v zvezi s storitvijo (»programska oprema«), vključno z vsemi morebitnimi pravicami intelektualne lastnine, ki so prisotne znotraj tega okvira, ne glede na to, ali so registrirane ali ne, in kjer koli morda obstajajo. Nadalje se strinjate, da storitev (vključno s programsko opremo ali katerimi koli deli programske opreme) vključuje lastniške in zaupne informacije, ki so zaščitene z veljavnim pravom intelektualne lastnine in drugimi zakoni, kar med drugim vključuje tudi avtorske pravice. Strinjate se, da boste takšne lastniške informacije ali gradiva uporabljali izključno za uporabo storitve v skladu s to pogodbo. Nobenega dela storitve ni dovoljeno reproducirati v kakršni koli obliki ali na kakršen koli način, razen kot je izrecno dovoljeno v teh pogojih.

          B. Licence, ki jih podeli družba Apple. UPORABA PROGRAMSKE OPREME ALI KATEREGA KOLI DELA STORITVE RAZEN ZA UPORABO STORITVE, KOT JE DOVOLJENO V TEJ POGODBI, JE STROGO PREPOVEDANA IN KRŠI PRAVICE INTELEKTUALNE LASTNINE DRUGIH OSEB, PRI ČEMER SE KRŠENJE AVTORSKIH PRAVIC LAHKO KAZNUJE S CIVILNIMI IN KAZENSKIMI SANKCIJAMI, VKLJUČNO Z MOREBITNO DENARNO ODŠKODNINO.          C. Javni program beta. Občasno se lahko družba Apple odloči, da zagotovi nove in/ali posodobljene funkcije storitve (»funkcije beta«) kot del javnega programa beta (»program«), s čimer družba Apple prejme povratne informacije glede kakovosti in uporabnosti funkcij beta. Razumete in se strinjate, da je vaše sodelovanje v programu prostovoljno in se ne šteje kot zakonito partnerstvo, zastopniško ali delovno razmerje med vami in družbo Apple ter da vam družba Apple ni dolžna zagotoviti nobenih funkcij beta. Družba Apple lahko takšne funkcije beta da na voljo udeležencem v programu prek spletne registracije ali včlanitve prek storitve. Razumete in se strinjate, da lahko družba Apple zbira in uporablja informacije iz vašega računa, naprav in zunanjih naprav za vašo včlanitev v program in/ali ugotavljanje, ali izpolnjujete pogoje za sodelovanje. Razumete, da po včlanitvi v program dane funkcije beta morda ne boste mogli povrniti na prejšnjo različico funkcije, ki ni beta. Če je takšna povrnitev mogoča, podatkov, ki ste jih ustvarili v okviru funkcije beta, morda ne boste mogli prenesti nazaj v prejšnjo različico funkcije, ki ni beta. Vašo uporabo funkcij beta in sodelovanje v programu urejajo ta pogodba in vsi dodatni licenčni pogoji, ki so morda ločeno priloženi funkcijam beta. Funkcije beta se zagotavljajo »KAKRŠNE SO« in »KOT SO NA VOLJO« ter lahko vsebujejo napake ali netočnosti, ki lahko povzročijo napake, poškodbo ali izgubo podatkov in/ali informacij iz vaše naprave in zunanjih naprav (kar med drugim vključuje strežnike in računalnike), ki so povezane z vašo napravo. Družba Apple močno priporoča, da pred sodelovanjem v kakršnem koli programu varnostno kopirate vse podatke in informacije v svoji napravi ter morebitnih zunanjih napravah. Izrecno potrjujete in se strinjate, da funkcije beta uporabljate na lastno odgovornost. PREVZEMATE VSA TVEGANJA IN VSE STROŠKE, POVEZANE Z VAŠIM SODELOVANJEM V KATEREM KOLI PROGRAMU, KAR MED DRUGIM VKLJUČUJE VSE STROŠKE DOSTOPA DO INTERNETA, STROŠKE VARNOSTNIH KOPIJ, STROŠKE, NASTALE ZARADI UPORABE NAPRAVE IN ZUNANJIH NAPRAV, TER MOREBITNE POŠKODBE KATERE KOLI OPREME, PROGRAMSKE OPREME, INFORMACIJ ALI PODATKOV. Družba Apple vam bo morda zagotovila tehnično in/ali drugo podporo za funkcije beta ali pa je ne bo zagotovila. Če bo podpora zagotovljena, bo zagotovljena kot dodatek k vaši običajni podpori za storitev in na voljo le prek programa. Strinjate se, da boste za pridobitev takšne podpore upoštevali vsa pravila ali pravilnike glede podpore, ki vam jih zagotovi družba Apple. Družba Apple si pridržuje pravico, da lahko kadar koli z obvestilom ali brez njega spremeni pogoje, določila ali pravilnike o programu (vključno s prekinitvijo programa) in prekliče vaše sodelovanje v programu. Potrjujete, da družba Apple ni dolžna zagotavljati komercialne različice funkcij beta. Če bo takšna komercialna različica zagotovljena, se njene funkcije ali delovanje lahko razlikujejo od tistih, ki so del funkcij beta. Družba Apple vam bo v okviru programa omogočila pošiljanje komentarjev, predlogov ali drugih povratnih informacij v zvezi z vašo uporabo funkcij beta. Strinjate se, da lahko družba Apple uporabi vse poslane povratne informacije za kateri koli namen, če ni drugače opredeljeno v ločeni pisni pogodbi.

          D. Nadzor izvoza. Za uporabo storitve in programske opreme, vključno s prenašanjem, objavljanjem ali nalaganjem podatkov, programske opreme ali druge vsebine prek storitve, lahko veljajo zakoni o uvozu in izvozu Združenih držav in drugih držav. Strinjate se, da boste upoštevali vse veljavne zakone in predpise o izvozu in uvozu. Zlasti in brez omejitev programske opreme ne smete izvažati ali znova izvažati (a) v katero koli državo, za katero so Združene države uvedle embargo, ali (b) komur koli s črnega seznama Ministrstva za finance ZDA (t. i. »Specially Designated Nationals«) ali seznama spornih oseb ali podjetij Ministrstva za trgovino ZDA. Z uporabo programske opreme ali storitve izjavljate in zagotavljate, da niste v nobeni takšni državi ali na nobenem takšnem seznamu. Prav tako se strinjate, da programske opreme ali storitve ne boste uporabljali za namene, ki jih zakoni Združenih držav prepovedujejo, kar med drugim vključuje razvijanje, načrtovanje, izdelovanje ali proizvajanje raket ter jedrskega, kemičnega ali biološkega orožja. Nadalje se strinjate, da v svoj račun ne boste nalagali nobenih podatkov ali programske opreme: (a) za katere veljajo predpisi ZDA o mednarodni trgovini z orožjem ali (b) ki se jih ne sme izvažati brez predhodnega pisnega dovoljenja vlade, kar med drugim vključuje posamezne vrste programske opreme za šifriranje in izvorne kode, ne da bi predhodno pridobili to dovoljenje. To zagotovilo in zaveza veljata tudi po prekinitvi te pogodbe.          E. Posodobitve. Družba Apple lahko občasno posodobi programsko opremo, ki jo uporablja storitev. Za nadaljnjo uporabo storitve se lahko takšne posodobitve samodejno prenesejo in namestijo v vaši napravi ali računalniku. Te posodobitve lahko vključujejo popravke napak, izboljšave oz. nadgradnje funkcij ali popolnoma nove različice programske opreme. VII. Odpoved          A. Prostovoljna odpoved z vaše straniRačun Apple lahko kadar koli izbrišete in/ali prenehate uporabljati storitev. Če želite v svoji napravi prenehati uporabljati storitev iCloud, lahko storitev v napravi onemogočite tako, da v napravi odprete nastavitve, tapnete možnost »iCloud« in nato še »Sign Out«. Za odpoved računa in izbris Računa Apple se obrnite na podporo družbe Apple prek naslova <https://support.apple.com/contact>. Če račun odpoveste in izbrišete Račun Apple, ne boste mogli dostopati do drugih izdelkov in storitev, ki jih zagotavljajo družba Apple in drugi ponudniki ter ste jih nastavili s tem Računom Apple. Tega dejanja morda ne bo mogoče razveljaviti. Vsi stroški, plačani pred odpovedjo, so nevračljivi (razen kot je sicer izrecno dovoljeno v tej pogodbi), vključno s katerimi koli stroški, ki ste jih vnaprej plačali za obračunsko leto, v katerem ste odpovedali račun. Odpoved računa vas ne oprosti nobene obveznosti plačila katerih koli nastalih stroškov ali provizij.

          B. Odpoved s strani družbe AppleDružba Apple lahko pod določenimi okoliščinami in brez predhodnega obvestila kadar koli nemudoma v celoti ali delno ukine ali onemogoči vaš račun in/ali dostop do storitve. Razlogi za takšno odpoved zajemajo: (a) kršitve te pogodbe ali katerih koli drugih pravilnikov ali smernic, navedenih v tej pogodbi in/ali objavljenih v storitvi, (b) vašo zahtevo za preklic ali odpoved računa, (c) zahtevo in/ali ukaz organov kazenskega pregona, sodnega organa ali drugih vladnih agencij, (d) zagotavljanje storitve, kjer je nezakonita ali to lahko postane, (e) nepričakovane tehnične ali varnostne težave, (f) vašo udeležbo v goljufivih ali nezakonitih dejavnostih oz. (g) vašo nezmožnost plačevanja katerih koli neplačanih stroškov v zvezi s storitvijo, pri čemer lahko v primeru nebistvene kršitve družba Apple račun odpove le, če boste o tem obveščeni 30 dni vnaprej in če kršitve v teh 30 dneh ne odpravite. Družba Apple izvede vse takšne odpovedi ali onemogočitve po lastni presoji in ne bo odgovarjala vam ali katerim koli tretjim osebam za škodo, ki jo lahko povzročijo takšne odpovedi ali onemogočitve računa in/ali dostopa do storitve. Poleg tega lahko družba Apple račun odpove, če boste o tem obveščeni 30 dni vnaprej prek e\-pošte na naslovu, ki je povezan z vašim računom, če (a) je račun nedejaven (1\) leto ali (b) pride do splošne ukinitve storitve ali katerega koli dela storitve. Obvestilo o splošni ukinitvi storitve bo zagotovljeno, kot je navedeno tukaj, razen če to ne bi bilo smiselno zaradi okoliščin, ki izhajajo iz pravnega, ureditvenega ali vladnega ukrepa, zaradi obravnave težav, povezanih z varnostjo uporabnikov, zasebnostjo uporabnikov ali tehnično celovitostjo, zaradi preprečevanja motenj v delovanju storitve za druge uporabnike ali zaradi naravne nesreče, uničujočega dogodka, vojne ali drugega podobnega pojava, na katerega družba Apple nima razumnega vpliva. Družba Apple vam bo v primeru takšne odpovedi povrnila sorazmerni znesek predplačila za tekoče plačano obdobje. V skladu s tem odstavkom VII.B družba Apple ne odgovarja za nobeno spremembo storitve ali pogojev storitve.

          C. Učinki odpovediPo odpovedi računa boste morda v celoti izgubili dostop do storitve in vseh delov storitve, kar med drugim vključuje vaš račun, Račun Apple, e\-poštni račun in vsebino. Poleg tega bo družba Apple po določenem času izbrisala informacije in podatke, ki so bili shranjeni v računih ali kot del vaših računov. Tudi vsi posamezni deli storitve, ki ste jih morda uporabljali in za katere veljajo ločene licenčne pogodbe za programsko opremo, bodo v skladu s temi licenčnimi pogodbami odpovedani.

VIII. Povezave in drugo gradivo drugih ponudnikovPosamezne vsebine, deli ali funkcije storitve morda vključujejo gradivo drugih ponudnikov in/ali hiperpovezave do drugih spletnih mest, virov ali vsebin. Glede na to, da družba Apple morda nima vpliva na takšna spletna mesta in/ali gradivo drugih ponudnikov, potrjujete in se strinjate, da družba Apple ni odgovorna za razpoložljivost takšnih spletnih mest ali virov, da ne spodbuja ali zagotavlja točnosti takšnih spletnih mest ali virov ter da nikakor ni odgovorna za vsebino, oglase, izdelke ali gradivo, ki je dostopno na teh spletnih mestih ali virih oz. prek njih. Nadalje potrjujete in se strinjate, da družba Apple ni na noben način pristojna ali odgovorna za kakršno koli škodo, ki vam je povzročena ali domnevno povzročena posredno ali neposredno zaradi uporabe in/ali zanašanja na takšno vsebino, oglase, izdelke ali gradivo, ki je dostopno na teh spletnih mestih ali virih oz. prek njih.IX. ZAVRNITEV JAMSTEV, OMEJITEV ODGOVORNOSTINEKATERE ZAKONODAJE PREPOVEDUJEJO IZKLJUČITEV POSAMEZNIH JAMSTEV, ZATO NEKATERE IZKLJUČITVE, KI SO NAVEDENE SPODAJ, MORDA NE VELJAJO ZA VAS V OBSEGU, V KATEREM VELJAVNA ZAKONODAJA IZRECNO PREPOVEDUJE TAKŠNE IZKLJUČITVE. NA PRIMER, ZA POTROŠNIKE V AVSTRALIJI NIČ V TEJ LICENCI NE VPLIVA NA VAŠE ZAKONSKE PRAVICE V SKLADU Z AVSTRALSKIM POTROŠNIŠKIM ZAKONOM (VKLJUČNO S POTROŠNIŠKIMI GARANCIJAMI) NITI NI NAMENJENO VPLIVATI NA VAŠE ZAKONSKE PRAVICE.

DRUŽBA APPLE BO STORITEV ZAGOTAVLJALA Z USTREZNO USPOSOBLJENOSTJO IN SKRBNOSTJO. TO IZRECNO JAMSTVO VELJA ZA ZAVRNITVE ODGOVORNOSTI, NAVEDENE V NADALJEVANJU.DRUŽBA APPLE NE JAMČI, IZJAVLJA ALI ZAGOTAVLJA, DA BO UPORABA STORITVE NEMOTENA IN BREZ NAPAK, IN VI SE STRINJATE, DA LAHKO DRUŽBA APPLE OBČASNO ODSTRANI STORITEV ZA NEDOLOČEN ČAS ALI JO V SKLADU S POGOJI TE POGODBE PREKLIČE.IZRECNO RAZUMETE IN SE STRINJATE, DA SE STORITEV ZAGOTAVLJA »KAKRŠNA JE« IN »KOT JE NA VOLJO«. DRUŽBA APPLE IN NJENE POVEZANE DRUŽBE, HČERINSKE DRUŽBE, UPRAVA, VODJE, ZAPOSLENI, ZASTOPNIKI, PARTNERJI IN DAJALCI LICENC IZRECNO ZAVRAČAJO VSA IZRECNA ALI NAZNAČENA JAMSTVA, KAR MED DRUGIM VKLJUČUJE IMPLICITNA JAMSTVA GLEDE PRIMERNOSTI ZA PRODAJO, PRIMERNOSTI ZA DOLOČEN NAMEN IN NEKRŠITVE. DRUŽBA APPLE IN NJENE POVEZANE DRUŽBE, HČERINSKE DRUŽBE, UPRAVA, VODJE, ZAPOSLENI, ZASTOPNIKI, PARTNERJI IN DAJALCI LICENC NE DAJEJO NOBENIH JAMSTEV, (I) DA BO STORITEV IZPOLNJEVALA VAŠE ZAHTEVE, (II) DA BO UPORABA STORITVE PRAVOČASNA, NEMOTENA, VARNA ALI BREZ NAPAK, (III) DA BODO KATERE KOLI INFORMACIJE, KI JIH PRIDOBITE V STORITVI, TOČNE ALI ZANESLJIVE IN (IV) DA BODO KATERE KOLI POMANJKLJIVOSTI ALI NAPAKE PROGRAMSKE OPREME, KI VAM JE ZAGOTOVLJENA KOT DEL STORITVE, ODPRAVLJENE.DRUŽBA APPLE NE IZJAVLJA ALI ZAGOTAVLJA, DA BO STORITEV DELOVALA BREZ PREKINITEV, OKVAR, NAPADOV, VIRUSOV, MOTENJ, VDIRANJ ALI DRUGIH POSEGOV V VARNOST, IN ZAVRAČA VSO ODGOVORNOST GLEDE NAVEDENEGA.DO VSAKEGA GRADIVA, KI GA PRENESETE ALI NA DRUG NAČIN PRIDOBITE Z UPORABO STORITVE, DOSTOPATE PO LASTNI PRESOJI IN NA LASTNO ODGOVORNOST TER BOSTE IZKLJUČNO ODGOVORNI ZA KAKRŠNE KOLI POŠKODBE NAPRAVE, RAČUNALNIKA ALI IZGUBE PODATKOV, KI JIH POVZROČI PRENOS KATEREGA KOLI TAKŠNEGA GRADIVA. NADALJE POTRJUJETE, DA STORITEV NI NAMENJENA ALI PRIMERNA ZA UPORABO V PRIMERIH ALI OKOLJIH, V KATERIH BI LAHKO OKVARE, ČASOVNE ZAMUDE, NAPAKE ALI NETOČNOSTI GLEDE VSEBINE, PODATKOV ALI INFORMACIJ, ZAGOTOVLJENIH S STORITVIJO, POVZROČILE SMRT, TELESNE POŠKODBE, HUDE FIZIČNE POŠKODBE ALI OKOLJSKO ŠKODO.          OMEJITEV ODGOVORNOSTINEKATERE ZAKONODAJE PONUDNIKOM STORITEV NE DOVOLJUJEJO IZKLJUČITVE ALI OMEJITVE ODGOVORNOSTI. NEKATERE IZKLJUČITVE ALI OMEJITVE, KI SO NAVEDENE SPODAJ, MORDA NE VELJAJO ZA VAS V OBSEGU, V KATEREM VELJAVNA ZAKONODAJA IZRECNO PREPOVEDUJE TAKŠNE IZKLJUČITVE ALI OMEJITVE.DRUŽBA APPLE BO STORITEV ZAGOTAVLJALA Z USTREZNO USPOSOBLJENOSTJO IN SKRBNOSTJO. OMEJITVE, NAVEDENE V NADALJEVANJU, NE VELJAJO ZA IZGUBE, KI JIH POVZROČI (A) NEZMOŽNOST DRUŽBE APPLE, DA BI UPORABLJALA USTREZNO USPOSOBLJENOST IN SKRBNOST, (B) HUDA MALOMARNOST, NAMERNO NEPRAVILNO VEDENJE ALI PREVARA DRUŽBE APPLE ALI (C) SMRT ALI TELESNA POŠKODBA.IZRECNO RAZUMETE IN SE STRINJATE, DA DRUŽBA APPLE IN NJENE POVEZANE DRUŽBE, HČERINSKE DRUŽBE, UPRAVA, VODJE, ZAPOSLENI, ZASTOPNIKI, PARTNERJI IN DAJALCI LICENC NISO ODGOVORNI ZA MOREBITNO POSREDNO, NEPOSREDNO, NAKLJUČNO, POSEBNO, EKSEMPLARIČNO ALI POSLEDIČNO ŠKODO, KAR MED DRUGIM VKLJUČUJE ŠKODO ZARADI IZGUBE DOBIČKA, POSLOVNE VREDNOSTI, UPORABE, PODATKOV, STROŠKOV ZAGOTOVITVE NADOMESTNEGA BLAGA ALI STORITEV, ALI ZA DRUGO NEOPREDMETENO ŠKODO (ČETUDI JE BILA DRUŽBA APPLE OBVEŠČENA O MOŽNOSTI NASTANKA TAKE ŠKODE), DO KATERE PRIDE ZARADI: (I) UPORABE ALI NEZMOŽNOSTI UPORABE STORITVE, (II) KATERIH KOLI SPREMEMB STORITVE ALI KATERE KOLI ZAČASNE ALI TRAJNE UKINITVE STORITVE ALI KATEREGA KOLI DELA STORITVE, (III) NEODOBRENEGA DOSTOPA DO VAŠIH PRENOSOV ALI PODATKOV ALI NJIHOVEGA SPREMINJANJA, (IV) BRISANJA, POŠKODB ALI NEZMOŽNOSTI SHRANJEVANJA IN/ALI POŠILJANJA ALI PREJEMANJA VAŠIH PRENOSOV ALI PODATKOV V STORITVI ALI PREK NJE, (V) IZJAV ALI RAVNANJA KATERIH KOLI TRETJIH OSEB V STORITVI IN (VI) KAKRŠNIH KOLI DRUGIH ZADEV, POVEZANIH S STORITVIJO.

          POVRAČILO ŠKODEV obsegu, ki ga zakonodaja ne prepoveduje, soglašate, da boste družbo Apple, njene povezane družbe, hčerinske družbe, vodje, upravo, zaposlene, zastopnike, partnerje, pogodbenike in dajalce licenc zagovarjali, jih odvezali odgovornosti in obravnavali kot nedolžne pri vseh terjatvah ali zahtevah tretjih oseb, vključno z razumnimi odvetniškimi stroški, ki so povezane z ali nastanejo zaradi: (a) katere koli vsebine, ki jo pošljete, objavite, prenesete ali drugače zagotovite prek storitve, (b) vaše uporabe storitve, (c) vaše kršitve te pogodbe, (d) katerih koli dejanj, ki jih družba Apple razumno izvede v okviru svoje preiskave morebitnih kršitev te pogodbe ali kot rezultat ugotovitve ali odločitve, da je prišlo do kršitve te pogodbe, ali (e) vaše kršitve katerih koli pravic drugih oseb. To pomeni, da družbe Apple, njenih povezanih družb, hčerinskih družb, vodij, uprave, zaposlenih, zastopnikov, partnerjev, pogodbenikov in dajalcev licenc ne smete tožiti zaradi posledic njihovih razumnih odločitev, da odstranijo ali zavrnejo obdelavo katerih koli informacij ali vsebine, da vas opozorijo, da vam onemogočijo ali ukinejo dostop do storitve ali da na kakršen koli drug način ukrepajo med preiskavo morebitne kršitve, ali zaradi posledic ugotovitve družbe Apple o kršitvi te pogodbe. Ta določba glede odpovedi in povračila škode velja za vse kršitve, opisane v tej pogodbi ali predvidene z njo. Ta obveznost velja tudi po prekinitvi ali poteku te pogodbe in/ali uporabe storitve. Potrjujete, da ste odgovorni za vso uporabo storitve prek svojega računa in da ta pogodba velja za katero koli in vso uporabo vašega računa. Strinjate se, da boste upoštevali to pogodbo in družbo Apple zagovarjali, jo odvezali odgovornosti in obravnavali kot nedolžno pri katerih koli in vseh zahtevkih in zahtevah, do katerih pride zaradi uporabe vašega računa, ne glede na to, ali ste takšno uporabo izrecno dovolili.X. SPLOŠNO          A. ObvestilaDružba Apple vam lahko pošilja obvestila glede storitve, vključno s spremembami te pogodbe, prek e\-pošte na vaš e\-poštni naslov iCloud (in/ali druge nadomestne e\-poštne naslove, povezane z vašim računom, če so navedeni), prek sporočil iMessage ali SMS, navadne pošte ali objav na našem spletnem mestu in/ali v storitvi.Če ste v Indiji, morate v skladu z zakonom »Pravila o informacijski tehnologiji (smernice za posrednike), 2021« svojo pritožbo poslati tej odgovorni osebi za pritožbe:Za zadeve v zvezi s »smernicami za posrednike«:Odgovorna oseba za pritožbe:  Nikhil Pai Spletni obrazec:  Apple.co/IndiaGrievanceIntermediariesPomembna opomba: Upoštevajte, da bodo prek zgornjih povezav na spletni obrazec za odgovorno osebo za pritožbo obravnavane zgolj pritožbe, ki spadajo v okvir zakona Pravila o informacijski tehnologiji (smernice za posrednike), 2021, ki se nanašajo na iCloud.          B. Veljavna zakonodajaTo pogodbo in razmerje med vami in družbo Apple ureja zakonodaja zvezne države Kalifornije, pri čemer so izključena določila, ki predstavljajo pravno nasprotje, razen v obsegu, ki je izrecno naveden v naslednjem odstavku. Vi in družba Apple se strinjate o priznavanju osebne in izključne pristojnosti sodišč v okrožju Santa Clara, Kalifornija, za reševanje vseh sporov ali zahtevkov, ki nastanejo zaradi te pogodbe. Če (a) niste državljan Združenih držav, (b) ne prebivate v Združenih državah, (c) do storitve ne dostopate v Združenih državah in (d) ste državljan ene od spodaj navedenih držav, soglašate, da vse spore ali zahtevke, ki nastanejo zaradi te pogodbe, urejajo veljavne zakonodaje, navedene spodaj, ne glede na vsa nasprotujoča določila zakonodaje, in s tem brezpogojno priznavate neizključno pristojnost sodišč v spodaj opredeljenih zveznih državah, provincah ali državah, katerih zakoni veljajo:Če ste državljan katere koli članice Evropske unije ali Združenega kraljestva, Švice, Norveške ali Islandije, kot veljavna zakonodaja in pristojno mesto štejejo sodišča in zakonodaja vašega običajnega prebivališča.Če ste državljan Japonske, kot veljavna zakonodaja šteje japonska zakonodaja, pri čemer kot veljavno pristojno mesto šteje Tokio, Japonska.Posebej izvzet zakon za uporabo pri tej pogodbi je konvencija Združenih narodov o mednarodni prodaji blaga.          C. Celovitost pogodbeTa pogodba se sklicuje na celoten sporazum med vami in družbo Apple, ureja vašo uporabo storitve in v celoti nadomešča vse morebitne predhodne pogodbe med vami in družbo Apple v zvezi s storitvijo. Prav tako lahko veljajo tudi dodatna določila in pogoji, ki bodo morda opredeljeni pri uporabi pridruženih storitev, vsebine ali programske opreme drugih uporabnikov. Če se katerikoli del te pogodbe šteje za neveljavnega ali neizvršljivega, se mora ta del razlagati dosledno v skladu z veljavno zakonodajo tako, da odraža prvotni namen pogodbenih strank v obsegu, v katerem je to mogoče, pri čemer morajo ostali deli ostati v celoti veljavni. Nezmožnost družbe Apple, da uresniči ali izvrši kakršne koli pravice ali določbe te pogodbe, ne sme predstavljati izjave o odpovedi takšnim pravicam ali določbam. Strinjate se, da za to pogodbo ni upravičenih tretjih oseb, razen kot je sicer izrecno navedeno v tej pogodbi.          D. »Družba Apple«, kot je uporabljena v tej pogodbi, pomeni:• Apple Inc., s sedežem na naslovu One Apple Park Way, Cupertino, California, za uporabnike v Združenih državah Amerike, vključno s Portorikom• Apple Canada Inc., s sedežem na naslovu 120 Bremner Blvd., Suite 1600, Toronto ON M5J 0A8, Canada, za uporabnike v Kanadi;• Apple Services LATAM LLC, s sedežem na naslovu 1 Alhambra Plaza, Ste 700 Coral Gables, Florida, za uporabnike v Mehiki, Srednji in Južni Ameriki ali kateri koli karibski državi oziroma ozemlju (razen Portorika);• iTunes K.K., s sedežem na naslovu Roppongi Hills, 6\-10\-1 Roppongi, Minato\-ku, Tokio 106\-6140, Tokio, za uporabnike na Japonskem. • Apple Pty Limited, s sedežem na naslovu Level 3, 20 Martin Place, Sydney NSW 2000, Avstralija, za uporabnike v Avstraliji, na Novi Zelandiji, vključno z vsemi njenimi ozemlji ali povezanimi območji zakonodaje; in• Apple Distribution International Ltd., s sedežem na naslovu Hollyhill Industrial Estate, Hollyhill, Cork, Irska, za vse druge uporabnike (ob upoštevanju spodnje izjeme).

Velja od 26\. oktobra 2024 za uporabnike v Butanu, Bruneju, Kambodži, Fidžiju, Laosu, Macau, Maldivih, Mikroneziji, Mongoliji, Mjanmaru, Nauruju, Nepalu, Palauu, Papui Novi Gvineji, Južni Koreji, Šri Lanki, Salomonovih otokih, Tongi, in Vanuatu, »Apple« pomeni Apple Services Pte. Ltd., ki se nahaja na naslovu 7 Ang Mo Kio Street 64, Singapur 569086\. Pred 26\. oktobrom 2024 je »Apple« za take uporabnike pomenil Apple Distribution International Ltd.ELEKTRONSKO SKLEPANJE POGODBVaša uporaba storitve vključuje možnost sklepanja pogodb in/ali izvajanja transakcij po elektronski poti. POTRJUJETE, DA VAŠE ELEKTRONSKE PREDLOŽITVE PREDSTAVLJAJO VAŠE SOGLASJE IN ZAVEZUJOČI NAMEN TER DA BOSTE TAKŠNE POGODBE IN TRANSAKCIJE PLAČEVALI. VAŠE SOGLASJE IN ZAVEZUJOČI NAMEN ELEKTRONSKIH PREDLOŽITEV VELJATA ZA VSE ZAPISE, POVEZANE Z VSEMI TRANSAKCIJAMI, KI JIH IZVEDETE V TEJ STORITVI, VKLJUČNO Z OBVESTILI O PREKLICIH, PRAVILNIKI, POGODBAMI IN PODROČJI UPORABE. Za dostop do elektronskih zapisov in njihovo ohranjanje se lahko od vas zahteva določena strojna in programska oprema, za katero ste izključno odgovorni.          E. Zasebnost

Za vašo uporabo storitve velja pravilnik o zasebnosti družbe Apple, ki je na voljo na naslovu https://www.apple.com/legal/privacy.

Zadnji pregled: 16\. september 2024
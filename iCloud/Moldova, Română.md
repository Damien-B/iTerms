

Bun venit la iCloud
-------------------

PREZENTUL ACORD JURIDIC ÎNTRE DVS. ȘI APPLE GUVERNEAZĂ MODUL DE UTILIZARE DE CĂTRE DVS. A PRODUSULUI, SERVICIILOR ȘI SITE\-URILOR WEB iCLOUD (DENUMITE ÎN MOD COLECTIV „SERVICIUL”). ESTE IMPORTANT SĂ CITIȚI ȘI SĂ ÎNȚELEGEȚI URMĂTOARELE CONDIȚII. DÂND CLIC PE „SUNT DE ACORD”, SUNTEȚI DE ACORD CĂ ACESTE CONDIȚII VOR FI VALABILE DACĂ OPTAȚI SĂ ACCESAȚI SAU SĂ UTILIZAȚI SERVICIUL.Apple este furnizorul Serviciului, care vă permite să folosiți anumite servicii de Internet, inclusiv să păstrați conținut personal (cum ar fi, contacte, calendare și poze, note, mementouri, documente, date de aplicație și e\-mail iCloud) și să îl puteți accesa de pe dispozitivele și computerele compatibile, și anumite servicii în funcție de locație, numai în conformitate cu termenele și condițiile stipulate în prezentul Acord. iCloud este activat automat pe dispozitivele cu iOS 9 sau o versiune mai recentă atunci când vă autentificați cu Contul dvs. Apple (numit anterior „Apple ID”) în timpul configurării dispozitivului, cu excepția situației în care actualizați dispozitivul și ați optat anterior să nu activați iCloud. Puteți să dezactivați iCloud în Configurări. Când iCloud este activat, conținutul dvs. va fi păstrat în mod automat de Apple pe serverele Apple sau ale furnizorilor terță parte, astfel încât să puteți accesa ulterior conținutul respectiv sau conținutul respectiv să fie transmis wireless către alte dispozitive sau computere pe care aplicația iCloud este activată. 

I. CERINȚE PENTRU UTILIZAREA SERVICIULUI          A. Vârsta. Serviciul este disponibil exclusiv pentru persoanele cu vârsta de cel puțin 13 ani (sau vârsta minimă echivalentă în jurisdicția relevantă), cu excepția cazului în care aveți sub 13 ani și Contul Apple v\-a fost furnizat în urma solicitării primite din partea unei instituții educaționale aprobate sau ca parte a unei caracteristici Partajare familială solicitate de părintele sau tutorele dvs. Nu colectăm, nu utilizăm și nu divulgăm în mod intenționat informații personale ale copiilor sub 13 sau cu vârsta minimă echivalentă în jurisdicția relevantă fără consimțământul părinților care poate fi confirmat.  Părinții și tutorii ar trebui, de asemenea, să amintească minorilor că discuțiile cu străini pe Internet pot fi periculoase și să ia măsurile necesare pentru protejarea copiilor, inclusiv monitorizarea modului în care aceștia folosesc Serviciul.

Pentru a utiliza Serviciul, nu puteți fi o persoană cu interdicție de primire a Serviciului în conformitate cu legislația Statelor Unite sau a altor jurisdicții aplicabile, inclusiv a țării în care domiciliați sau din care utilizați Serviciul. Acceptând prezentul Acord, declarați că înțelegeți și sunteți de acord cu dispozițiile de mai sus.          B. Dispozitive și conturi. Pentru a utiliza Serviciul, poate fi necesar să dispuneți de dispozitive compatibile, acces la Internet și anumite programe software (se pot percepe taxe); pot fi necesare actualizări periodice; iar utilizarea Serviciului poate fi afectată de performanța acestor factori. Apple își rezervă dreptul de a limita numărul de conturi iCloud („Conturi”) care pot fi create prin intermediul unui dispozitiv și numărul dispozitivelor asociate cu un Cont. Pentru anumite tranzacții sau caracteristici, poate fi necesară ultima versiune a software\-ului. Sunteți de acord că respectarea acestor cerințe este responsabilitatea dvs.           C. Limitări privind utilizarea.  Sunteți de acord să utilizați Serviciul numai pentru scopurile permise prin prezentul Acord și doar în măsura permisă de orice lege, regulament aplicabil, sau practică general acceptabilă din jurisdicția relevantă. Contului dvs. îi este alocată o capacitate de stocare de 5 GB, așa cum este descris în paginile de prezentare a caracteristicilor iCloud. Se poate achiziționa capacitate de stocare suplimentară, așa cum este descris mai jos. Depășirea oricărei limitări aplicabile sau rezonabile a lățimii de bandă ori a capacității de stocare (de exemplu, spațiul pentru backup sau pentru contul de e\-mail) este interzisă și vă poate împiedica faceți backupuri în iCloud, să adăugați documente sau să primiți mesaje de e\-mail noi trimise la adresa dvs. de e\-mail iCloud. În cazul în care utilizarea de către dvs. a Serviciului sau alt comportament amenință, în mod intenționat sau neintenționat, capacitatea Apple de a furniza Serviciul sau alte sisteme, Apple va avea dreptul de a lua toate măsurile rezonabile pentru a proteja Serviciul și sistemele Apple, care pot include suspendarea accesului dvs. la Serviciu. Încălcările repetate ale limitărilor pot conduce la închiderea Contului dvs.

Dacă sunteți o entitate sau un partener de afaceri vizat ori un reprezentant al unei entități sau al unui partener de afaceri vizat (conform definiției acestor termeni din C.F.R 45 § 160\.103\), sunteți de acord că nu veți utiliza nicio componentă, funcție sau facilitate iCloud pentru a crea, a primi, a păstra sau a transmite niciun fel de „informații protejate privind starea de sănătate” (conform definiției acestui termen din C.F.R 45 § 160\.103\) sau de a utiliza iCloud în orice manieră prin care Apple (sau orice Filială Apple) ar deveni partenerul Dvs. de afaceri sau al oricărui terț.          D. Disponibilitatea serviciului. Este posibil ca Serviciul sau orice caracteristică ori parte a acestuia să nu fie disponibilă în toate limbile și în toate țările și Apple nu garantează că Serviciul sau orice caracteristică ori parte a acestuia este adecvată sau disponibilă pentru utilizare în orice loc specific. În cazul în care decideți să accesați și să utilizați Serviciul, veți face acest lucru din proprie inițiativă și veți fi responsabil pentru respectarea tuturor legilor în vigoare.          E. Modificarea Serviciului.  Apple își rezervă dreptul de a modifica în orice moment prezentul Acord și de a impune clauze sau condiții noi sau suplimentare în legătură cu utilizarea Serviciului de către dvs., cu condiția ca Apple să vă notifice cu 30 de zile în prealabil despre orice modificări nefavorabile semnificative aduse Serviciului sau condițiilor aplicabile de utilizare a serviciului, cu excepția cazului în care nu ar fi rezonabil să procedeze astfel din cauza unor circumstanțe generate de acțiuni juridice, normative sau guvernamentale; pentru a răspunde unor preocupări legate de securitatea utilizatorilor, intimitatea utilizatorilor sau integritatea tehnică; pentru a evita perturbarea serviciului pentru alți utilizatori; sau având drept cauză un dezastru natural, eveniment catastrofic, război sau alte evenimente similare în afara controlului rezonabil din partea Apple. Cu privire la serviciile iCloud contra cost., de exemplu, iCloud, după cum se definește mai jos, Apple nu va aduce Serviciului nicio modificare nefavorabilă semnificativă înainte de sfârșitul perioadei dvs. plătite curent, cu excepția cazului în care o modificare este în mod rezonabil necesară pentru a răspunde unor acțiuni juridice, normative sau guvernamentale; pentru a răspunde unor preocupări legate de securitatea utilizatorilor, intimitatea utilizatorilor sau integritatea tehnică; pentru a evita perturbarea serviciului pentru alți utilizatori; sau pentru a evita probleme având drept cauză un dezastru natural, un eveniment catastrofic, război sau alte evenimente similare în afara controlului rezonabil din partea Apple. În eventualitatea în care Apple aduce modificări nefavorabile substanțiale Serviciului sau condițiilor de utilizare a Serviciului, veți avea dreptul să reziliați acest Acord și contul dvs., caz în care Apple va rambursa proporțional orice plată efectuată în avans pentru perioada contractuală curentă la momentul respectiv. Apple nu va fi răspunzătoare față de dvs. pentru nicio modificare adusă Serviciului sau condițiilor de prestare a serviciilor a Serviciului realizată în conformitate cu această secțiune I.E.

II. CARACTERISTICI ȘI SERVICII          A. Poze            1\.  Poze iCloud. Când activați funcția Poze iCloud, pozele, clipurile video, metadatele dvs. și toate editările efectuate în aplicația Poze de pe dispozitivul iOS, computerul cu macOS sau PC\-ul cu Windows vor fi încărcate și stocate automat în iCloud, apoi transmise către toate celelalte dispozitive și computere ale dvs. care au activată funcția Poze iCloud. Rezoluția pozelor și a clipurilor video poate varia în funcție de configurările dispozitivului și de spațiul de stocare disponibil.  Poți descărca în orice moment pozele și clipurile video la rezoluție integrală.            2\. Albume partajate.  Atunci când utilizezi funcția Albume partajate, Apple stochează toate pozele și clipurile video pe care le partajezi până când le ștergi. Îți poți accesa pozele și clipurile video partajate de pe orice dispozitiv care are acces la funcția Albume partajate. Persoanele cărora le trimiți invitație la Albumele partajate pot să vizualizeze, să salveze, să copieze și să partajeze aceste poze și clipuri video, precum și să adauge propriile poze și clipuri video și comentarii.  Dacă alegi să folosești funcția Albume partajate pentru a partaja poze printr\-un link web, aceste poze vor fi disponibile în mod public oricărei persoane care a primit linkul web sau care are acces la acesta. Dacă dorești să oprești partajarea de poze, clipuri video, comentarii individuale sau albume întregi partajate, le poți șterge în orice moment.  Totuși, conținutul salvat anterior pe un alt dispozitiv sau computer, dintr\-un album partajat, nu va fi șters.  

            3\. Biblioteca foto partajată.  Dacă aveți funcționalitatea Poze iCloud activată, puteți crea o bibliotecă partajată sau vă puteți alătura unei biblioteci partajate cu până la cinci alte persoane.  Când contribui cu poze și videoclipuri la o bibliotecă foto partajată, acestea vor fi mutate din biblioteca ta personală în biblioteca partajată. Toți participanții au permisiuni egale de a adăuga, edita și șterge conținut din biblioteca partajată. Participanții la biblioteca partajată au toți acces la conținutul Bibliotecii partajate, dar conținutul bibliotecii partajate este luat în considerare numai în ceea ce privește cota de stocare iCloud a persoanei care a creat biblioteca partajată.  Dacă proprietarul bibliotecii rămâne fără spațiu de stocare iCloud, nu se va mai putea adăuga conținut în biblioteca partajată, iar modificările precum editările, adăugările la favorite și ajustările metadatelor nu se vor mai sincroniza.  Utilizatorii care au sub 13 ani (sau vârsta minimă echivalentă în jurisdicția relevantă) și care au un Cont Apple configurat de către un părinte sau tutore pot participa doar la o bibliotecă foto partajată cu alți membri ai familiei.

          B. Partajarea folderelor și a fișierelor. Atunci când utilizați funcția Partajare foldere și fișiere în iCloud, Apple stochează toate fișierele pe care le partajați până în momentul în care le ștergeți.  Vă puteți accesa fișierele partajate de pe oricare dispozitiv care are activat iCloud Drive. Puteți oferi acces oricărei persoane pentru a vizualiza, salva, copia sau edita aceste fișiere.  Aveți opțiunea de a oferi oricărei persoane dreptul de a edita fișierele sau doar de a le vizualiza.  Dacă utilizați funcția Partajare foldere și fișiere în iCloud pentru a partaja fișierele prin intermediul unui link web, aceste fișiere vor fi disponibile în mod public tuturor persoanelor care au primit respectivul link web.  Puteți opri partajarea fișierelor în orice moment.  Dacă opriți partajarea, fișierele vor fi eliminate din aplicația iCloud Drive de pe dispozitivele tuturor persoanelor. Totuși, fișierele copiate anterior pe un alt dispozitiv sau computer nu vor fi șterse.          C. Mail Drop. Dacă v\-ați autentificat în iCloud și utilizați aplicația macOS Mail sau aplicația iCloud Mail pe web pentru a trimite e\-mailuri cu fișiere atașate de mari dimensiuni, aveți opțiunea de a utiliza Mail Drop.  Utilizând Mail Drop, fișierele dvs. atașate de mari dimensiuni vor fi stocate temporar pe servele iCloud pentru a facilita trimiterea acestora. Apple va trimite destinatarilor fie un link, fie o previzualizare, în funcție de aplicația de client de e\-mail a destinatarului. Stocarea temporară a fișierelor atașate mari la e\-mail nu va fi luată în considerare la calculul spațiului de stocare din iCloud Drive. Pentru mai multe informații despre Mail Drop, accesați https://support.apple.com/HT203093\. 

          D. Aplicații de la terți. Dacă vă autentificați în anumite aplicații de la terți folosind datele dvs. de autentificare iCloud, sunteți de acord să permiteți Apple să stocheze date în contul dvs. iCloud personal și să colecteze, să stocheze și să prelucreze aceste date în numele dezvoltatorului aplicației terțe în cauză în legătură cu utilizarea de către dvs. a Serviciului și a aplicațiilor respective. Datele stocate de aplicație în contul personal iCloud vor fi luate în considerare la calcularea spațiului rămas până la limita de stocare.  Aceste date pot fi partajate cu altă aplicație pe care o descărcați de la același dezvoltator de aplicații.           E. Partajare familială. Utilizând funcția Partajare familială, puteți partaja cu membrii familiei dvs. anumite tipuri de conținut achiziționat, precum achizițiile din serviciile Store și abonamentele Apple. De asemenea, puteți partaja conținut precum poze, calendare, localizarea și informații referitoare la timpul de utilizare, în funcție de ce anume optează să partajeze membrii familiei dvs.  De asemenea, puteți partaja anumite abonamente și achiziții în aplicație de la terți.  Pentru mai multe informații despre partajarea conținutului achiziționat, consultați termenele și condițiile pentru Serviciile Media Apple la https://www.apple.com/legal/internet\-services/itunes/ww.  Pentru mai multe informații despre partajarea cu membrii familiei a conținutului, informațiilor referitoare la utilizarea dispozitivului și informațiilor de localizare, accesați https://www.apple.com/family\-sharing/.

          F. Cont iCloud doar pe web.  Dacă vă înscrieți pentru Serviciu cu un cont doar pentru web de pe un dispozitiv sau computer care nu poartă marca Apple, veți avea acces doar la un set limitat de funcționalități ale Serviciului. Veți primi un spațiu de stocare gratuit de 1 GB și nu veți putea mări acest spațiu folosind un cont doar pentru web. Ca o condiție pentru accesarea Serviciului cu un cont doar pentru web, sunteți de acord cu toți termenele și condițiile prezentului Acord, inclusiv, dar fără a se limita la toate cerințele de utilizare a Serviciului, limitările privind utilizarea, disponibilitatea, versiunea beta publică, declinarea garanțiilor, regulile privind conținutul și conduita dvs., precum și închiderea contului. Condițiile prezentului Acord cu privire la caracteristicile care nu sunt disponibile pentru utilizatorii doar pentru web nu vor fi aplicabile pentru dvs. Acestea includ, de exemplu, utilizarea serviciilor în funcție de locație și plata tarifelor pentru achiziționarea spațiului de stocare iCloud suplimentar. În plus, sunteți de acord ca, în cazul în care accesați ulterior contul doar pentru web de pe un dispozitiv sau computer care poartă marca Apple, indiferent dacă dețineți sau nu dispozitivul sau computerul respectiv, Apple poate efectua automat upgrade pentru contul dvs. doar pentru web la un cont iCloud integral și vă poate oferi toate funcționalitățile disponibile ale Serviciului, inclusiv capacitate mai mare de stocare gratuită. Dacă alegeți să accesați contul doar pentru web de pe un dispozitiv sau computer care poartă marca Apple și efectuați ulterior upgrade la funcționalitatea integrală a Serviciului, sunteți de acord că toți termenele și condițiile din prezentul document se vor aplica pentru utilizarea de către dvs. a Serviciului. Dacă nu doriți să beneficiați de un cont iCloud integral, nu vă autentificați la contul doar pentru web de pe un dispozitiv sau computer care poartă marca Apple.

          G. iCloud\+.  „iCloud\+” este un abonament iCloud premium care include acces la spațiu de stocare suplimentar și la anumite funcții premium.  Planurile de abonament pentru iCloud\+ sunt abonamente iCloud\+.  În funcție de cerințele aferente locației dvs., puteți obține unele sau toate caracteristicile iCloud\+ următoare dacă aveți un abonament iCloud\+ sau dacă cineva din grupul dvs. Partajare familială are un abonament iCloud\+ și îl partajează cu dvs.:

            1\. Transmisie privată.  Funcția Transmisie privată vă permite să vă conectați și să navigați pe web în condiții mai bune privind confidențialitatea și siguranța, prin criptarea traficului dvs. de internet și transmiterea acestuia prin cel puțin două relee de internet.  Atunci când folosiți funcția Transmisie privată, este posibil ca unele site\-uri web să nu se comporte conform așteptărilor, de exemplu, să afișeze conținut pentru regiunea greșită sau să necesite pași suplimentari pentru conectare. Puteți activa sau dezactiva oricând funcția Transmisie privată din configurările iCloud. De asemenea, funcția Transmisie privată poate afecta capacitatea furnizorului dvs. de internet de a excepta utilizarea datelor de la limitările de date și poate duce la perceperea unor taxe suplimentare de către furnizorul dvs. de internet.  Funcția Transmisie privată poate fi disponibilă inițial sub formă de versiune beta și, în acest caz, este o funcție beta pentru care trebuie să se respecte prevederile secțiunii VI.C. (Beta public).             2\. Mascare e\-mail.  Funcția Mascare e\-mail vă permite să generați adrese de e\-mail unice, aleatorii, care vor fi redirecționate către o adresă de e\-mail aleasă de dvs.  Apple își rezervă dreptul de a limita numărul de adrese de e\-mail disponibile în cadrul acestei funcții sau de a înceta utilizarea unui alias în cazul în care utilizarea încalcă termenele și condițiile stabilite în prezenta.               3\. Video securizat HomeKit.  În iCloud\+, Video securizat HomeKit vă permite să stocați materiale video de la camere de securitate de la domiciliu compatibile în iCloud și să le vizualizați de la distanță.  Video securizat HomeKit necesită un plan iCloud\+ acceptat, o cameră de securitate HomeKit compatibilă și un dispozitiv HomePod, Apple TV sau iPad care funcționează ca centru pentru locuință.  Anumite planuri iCloud\+ pot limita numărul de camere sau fluxuri video disponibile pentru dvs.               4\. Domenii de e\-mail personalizate.  Puteți să vă personalizați adresa iCloud Mail cu un nume de domeniu personalizat (dacă este disponibil) și să invitați membrii familiei să folosească același domeniu cu conturile lor iCloud Mail.  Fiecare persoană poate avea până la trei adrese de e\-mail per domeniu.  E\-mailurile stocate în iCloud sunt luate în considerare în ceea ce privește stocarea iCloud. Dacă rămâneți fără spațiu de stocare în iCloud, nu veți mai putea primi mesaje noi la adresele dvs. de e\-mail personalizate până când nu veți elibera spațiu de stocare.  Apple își rezervă dreptul de a refuza să vă personalizeze adresa de e\-mail iCloud cu un nume de domeniu personalizat care este ilegal, hărțuitor, amenințător, dăunător, delictual, defăimător, calomniant, abuziv, violent, obscen, vulgar, care afectează intimitatea altor persoane, care incită la ură, care este ofensator din punct de vedere rasial sau etnic sau care este inacceptabil.  Unele funcții iCloud\+ nu sunt disponibile în toate țările sau regiunile.  

          H. Autentificarea cu doi factori și apelurile/mesajele formate automat. Dacă optați să activați autentificarea cu doi factori pentru Contul dvs. Apple, consimțiți (a) să furnizați Apple cel puțin un număr de telefon; și (b) să primiți apeluri și mesaje text formate automat sau preînregistrate de la Apple pe oricare dintre numerele de telefon furnizate. Putem efectua aceste apeluri sau trimite aceste mesaje pentru a (i) menține siguranța Contului dvs. în timpul autentificării; (ii) vă ajuta să vă accesați Contul atunci când v\-ați uitat parola; sau (iii) în alte cazuri pentru furnizarea serviciilor pentru Contul dvs. sau pentru aplicarea prezentului Acord, a politicilor noastre, a legislației în vigoare sau a oricărui alt acord pe care îl avem cu dvs.

          I. Ajutor în legătură cu recuperarea contului.  Puteți adăuga una sau mai multe persoane ca persoane de contact de recuperare. Acestea își pot folosi dispozitivul pentru a genera un cod care vă poate ajuta să redobândiți accesul la cont și date.  Persoana de contact de recuperare trebuie să aibă peste 13 ani (sau vârsta minimă echivalentă în jurisdicția relevantă), să aibă un Cont Apple, autentificare cu doi factori și un dispozitiv Apple cu funcția de generare a codurilor de acces pentru dispozitive activată.  Aceste persoane nu vor putea obține acces direct la contul dvs.  Este responsabilitatea dvs. să mențineți actualizate persoanele de contact de recuperare. 

          J. Protecția avansată a datelor. Prin funcția Protecția avansată a datelor, puteți activa utilizarea criptării complete, pentru a proteja categorii suplimentare ale datelor dvs. din iCloud, inclusiv Backup iCloud, Poze, Notițe, precum și fișiere stocate în iCloud Drive. Pentru a activa Protecția avansată a datelor, trebuie să aveți activată autentificarea cu doi factori pentru Contul dvs. Apple și un dispozitiv autorizat (dispozitive de pe care v\-ați conectat în contul dvs. Apple, folosind autentificarea în doi factori), pentru contul respectiv, cu codul de acces sau parola activată. În plus, va trebui să generați o cheie de recuperare sau să numiți cel puțin o persoană de contact de recuperare a contului, care să vă ajute să redobândiți acces la contul și la datele dvs., în cazul în care uitați parola contului, nu aveți acces la niciunul dintre dispozitivele dvs. autorizate și ați uitat codurile de acces sau parolele dispozitivului dvs. Puteți modifica oricând persoanele de contact de recuperare, însă acestea trebuie să aibă vârsta de peste 13 ani (sau vârsta minimă echivalentă în teritoriul unde persoana de contact de recuperare locuiește), să aibă un Cont Apple cu autentificarea în doi factori activată și un dispozitiv Apple configurat cu un cod de acces sau cu o parolă. Apple nu va putea să vă ajute să vă recuperați datele protejate prin funcția Protecția avansată a datelor, după activarea acesteia. Prin urmare, este responsabilitatea dvs. să păstrați cheia de recuperare în siguranță și/sau persoanele de contact de recuperare actualizate. Apple nu își asumă răspunderea pentru imposibilitatea dvs. de a vă accesa contul sau datele ca urmare a incapacității de a păstra în siguranță cheia dvs. de recuperare sau dacă persoana de contact de recuperare nu poate sau nu dorește să vă ajute să redobândiți accesul la contul și la datele dvs. Conturile Apple gestionate și conturile de copil nu sunt eligibile pentru funcția Protecția avansată a datelor. Puteți dezactiva oricând funcția Protecția avansată a datelor.

          K. Cheile de securitate Cheile de securitate vă permit să solicitați utilizarea unei chei fizice de securitate pentru conectarea cu Contul dvs. Apple. Cheile de securitate necesită să aveți activată autentificarea cu doi factori pentru Contul dvs. Apple și să utilizați o cheie de securitate terță, cu certificare FIDO, drept unul dintre cei doi factori. Cheile de securitate vă permit să utilizați un dispozitiv autorizat pentru a adăuga o nouă cheie sau să dezactivați complet cheile de securitate, pentru a vă păstra accesul la cont. Cu toate acestea, dacă ați pierdut toate cheile dvs. de securitate, precum și dispozitivele dvs. autorizate, veți pierde definitiv accesul la contul dvs., iar Apple nu vă va putea ajuta să redobândiți accesul la contul sau la datele dvs. Apple nu își asumă răspunderea pentru imposibilitatea dvs. de a vă accesa contul sau datele ca urmare a incapacității de a păstra în siguranță cheile dvs. fizice de securitate sau dacă acestea nu funcționează corespunzător. Conturile Apple gestionate și conturile de copil nu sunt eligibile pentru cheile de securitate.

          L. Moștenire digitală.  Cu funcția Moștenire digitală, puteți alege să adăugați una sau mai multe persoane de contact care să poată accesa și descărca anumite date din contul dvs. după decesul dvs.  Dacă persoanele de contact pe care le\-ați desemnat furnizează dovada decesului către Apple și dețin cheia necesară, vor obține automat acces la anumite date ale contului, iar funcția Blocare activare va fi eliminată de pe toate dispozitivele dvs.  Prin urmare, este responsabilitatea dvs. să mențineți actualizate persoanele de contact asociate funcției Moștenire digitală.  Puteți afla mai multe despre funcția Moștenire digitală accesând http://support.apple.com/HT212360 și  http://support.apple.com/HT212361\.              M. Utilizarea serviciilor bazate pe locațieApple și partenerii și licențiatorii săi pot furniza anumite caracteristici sau servicii care se bazează pe informațiile despre locație bazate pe dispozitiv utilizând GPS (sau o tehnologie similară, acolo unde este disponibilă) și puncte de acces Wi\-Fi externalizate, precum și locațiile turnurilor celulare. Pentru a furniza astfel de caracteristici sau servicii, acolo unde sunt disponibile, Apple, partenerii și licențiatorii săi trebuie să colecteze, să utilizeze, să transmită, să prelucreze și să întrețină datele despre locația dvs., inclusiv, dar fără a se limita la locația geografică a dispozitivului dvs. și informații cu privire la Contul dvs. și toate dispozitivele înregistrate în baza acestuia, inclusiv, dar fără a se limita la Contul Apple, ID\-ul și numele dispozitivului și tipul acestuia. 

Puteți revoca, în orice moment, consimțământul oferit Apple, partenerilor și licențiatorilor săi cu privire la colectarea, utilizarea, transmiterea, prelucrarea și păstrarea datelor privind locația și Contul, prin neutilizarea caracteristicilor bazate pe locație și dezactivarea funcției Găsire (inclusiv aplicațiile predecesoare Găsire iPhone și Găsire prieteni, denumite colectiv „Găsire”) sau Servicii de localizare în Setări (după caz) de pe dispozitiv. Atunci când utilizați servicii ale terților care utilizează sau furnizează date de localizare ca parte a Serviciului, intrați sub incidență și ar trebui să analizați termenii și politica de confidențialitate ale terțului respectiv referitoare la utilizarea datelor de localizare de către serviciile terțului în cauză. Datele de localizare furnizate de Serviciu nu vor fi utilizate în situațiile în care sunt necesare informații exacte de localizare sau în cazul în care datele de localizare eronate, inexacte, întârziate sau incomplete pot rezulta în deces, vătămare corporală, daune materiale sau de mediu. Apple va furniza Serviciul la un nivel rezonabil de competență și atenție, dar nici Apple, și niciunul dintre furnizorii săi de servicii și/sau conținut nu garantează disponibilitatea, exactitatea, caracterul complet, corectitudinea sau sincronizarea datelor de localizare sau a oricăror alte date oferite de Serviciu. SERVICIILE ÎN FUNCȚIE DE LOCALIZARE NU SUNT PROIECTATE SAU ADECVATE PENTRU A FI UTILIZATE DREPT SISTEM DE LOCALIZARE DE URGENȚĂ.          N. Caracteristica Găsire Atunci când activați iCloud și Servicii de localizare pe un dispozitiv care execută iOS 13, iPad OS sau macOS Catalina ori versiuni ulterioare, caracteristica Găsire (Găsire iPhone pentru dispozitive care execută de la iOS 8 până la iOS 12\) va fi activată automat pe respectivul dispozitiv și pe toate accesoriile Apple asociate cu acesta.  Odată caracteristica activată, dispozitivul dvs. va fi asociat automat cu Contul dvs. Apple, iar parola dvs. pentru Contul Apple va fi necesară înainte ca oricine (inclusiv dvs.) să poată dezactiva caracteristica Găsire, să se deconecteze de la iCloud, să șteargă sau să activeze dispozitivul.  Este posibil ca Apple și agenții săi autorizați să nu efectueze servicii de asistență hardware sau software, inclusiv servicii în temeiul garanției limitate Apple, decât dacă dezactivați caracteristica Găsire înainte de efectuarea serviciului.  Apple nu își asumă răspunderea pentru eșecul dvs. de a vă proteja dispozitivul iOS cu o parolă, de a activa modul Pierdut și/sau de a primi sau răspunde la notificări și comunicații.  De asemenea, Apple nu va răspunde de returnarea dispozitivului iOS către dvs. sau pentru pierderea datelor de pe dispozitivul dvs. iOS.

Rețeaua Găsire este o caracteristică externalizată care vă poate ajuta pe dvs. și pe alte persoane să localizați dispozitive dispărute atunci când aceste dispozitive nu sunt conectate la internet. În cazul în care Rețeaua Găsire este activată pe un dispozitiv, aceasta poate detecta prezența dispozitivelor offline din apropiere prin Bluetooth (sau tehnologii similare). Dacă un dispozitiv detectează un dispozitiv offline dispărut, va utiliza conexiuni Wi\-Fi sau celulare pentru a raporta securizat locația aproximativă a dispozitivului înapoi la Contul Apple asociat dispozitivului, astfel încât proprietarul să poată vizualiza locația sa în aplicația Găsire. Raportarea locației este criptată complet și Apple nu poate vedea locația dispozitivului care raportează și nici a dispozitivelor offline. Puteți să dezactivați Rețeaua Găsire în Configurări.

          O. BackupBackup iCloud creează periodic backupuri automate pentru dispozitivele iOS când dispozitivul are ecranul blocat, este conectat la o sursă de alimentare și conectat la internet printr\-o rețea Wi\-Fi. Dacă un dispozitiv nu a creat backup pe iCloud pentru o perioadă de 180 (o sută optzeci) de zile, Apple își rezervă dreptul de a șterge toate backupurile asociate cu dispozitivul respectiv. Crearea de backup poate include setările dispozitivului, caracteristicile dispozitivului, poze și videoclipuri, documente, mesajele dvs., tonuri de apel, datele aplicației Sănătate și datele altor aplicații. Pentru informații suplimentare, accesați https://support.apple.com/HT207428\.  Conținutul următor nu este inclus în backupul dvs. iCloud: conținutul achiziționat din iTunes Store, App Store sau Apple Books, conținutul media sincronizat de pe computerul dvs. și biblioteca dvs. foto, dacă ați activat Biblioteca foto iCloud. Apple va furniza Serviciul la un nivel rezonabil de competență și atenție, dar, ÎN MĂSURA MAXIMĂ PERMISĂ DE LEGEA APLICABILĂ, APPLE NU GARANTEAZĂ CĂ VREUN CONȚINUT PE CARE ÎL PUTEȚI PĂSTRA SAU ACCESA PRIN INTERMEDIUL SERVICIULUI NU VA SUFERI DETERIORĂRI, CORUPERE, PIERDERE SAU ELIMINARE DIN NEATENȚIE ÎN CONFORMITATE CU TERMENII PREZENTULUI ACORD, IAR APPLE NU VA FI RESPONSABILĂ ÎN CAZUL PRODUCERII UNOR ASEMENEA DETERIORĂRI, CORUPERI, PIERDERI SAU ELIMINĂRI. Este responsabilitatea dvs. de a păstra backupuri alternative adecvate pentru informațiile și datele dvs.

III. UPGRADE\-URI PENTRU ABONAMENTEPlanurile iCloud\+ pot fi achiziționate sub formă de abonament.

          A. PlataFăcând upgrade la abonamentul iCloud\+ pentru mai mult spațiu de stocare și funcții suplimentare, Apple percepe automat, în mod recurent, contravaloarea planului de stocare pe care îl alegeți, inclusiv orice taxe aplicabile, utilizând metoda de plată asociată Contului dvs. Apple (de exemplu, metoda de plată pe care o utilizați pentru a cumpăra din iTunes Store, App Store sau Apple Books, dacă este cazul) sau metoda de plată asociată contului dvs. de familie. Pentru detalii despre planuri și tarife, vizitați https://support.apple.com/HT201238\.  Dacă sunteți organizator de Familie, sunteți de acord ca Apple să perceapă metoda dvs. de plată în mod recurent pentru membrii familiei care efectuează upgrade pentru plan. De asemenea, Apple poate obține aprobare prealabilă pentru o valoare de până la valoarea tranzacției și vă va contacta periodic prin e\-mail la adresa de e\-mail asociată Contului dvs. Apple, pentru mementouri privind facturarea și alte comunicații despre contul aferent abonamentului.  

Puteți modifica abonamentul efectuând upgrade sau downgrade pentru plan în secțiunea Configurări din iCloud de pe dispozitivul dvs. sau din secțiunea iCloud din Preferințe sistem de pe computerul dvs. Mac sau din iCloud pentru Windows pe PC\-ul dvs.Taxa aplicabilă pentru un plan pentru care s\-a făcut upgrade va intra imediat în vigoare; efectuarea downgrade\-urilor pentru planul dvs. va intra în vigoare la următoarea dată anuală sau lunară de facturare. SUNTEȚI RESPONSABIL PENTRU PLATA LA TIMP A TUTUROR TAXELOR ȘI PENTRU PUNEREA LA DISPOZIȚIA APPLE A DETALIILOR UNUI CARD DE CREDIT SAU CONT DE PLATĂ VALABIL PENTRU PLATA TUTUROR TAXELOR. În cazul în care Apple nu poate să debiteze din cardul dvs. de credit sau contul de plata taxele datorate, Apple își rezervă dreptul de a revoca sau restricționa accesul la conținutul dvs. stocat, de a șterge conținutul stocat sau de a vă închide Contul. În cazul în care doriți să desemnați un alt cont de plată ori card de credit sau dacă există o modificare a stării cardului dvs. de credit sau a contului dvs. de plata, trebuie să modificați informația online din secțiunea Informații cont a iCloud; este posibil ca acest fapt să întrerupă temporar accesul dvs. la Servicii în timp ce Apple verifică noile informații de plată. Este posibil să vă contactăm prin e\-mail cu privire la contul dvs. din motive precum, inclusiv, dar fără a se limita la atingerea sau depășirea limitei de stocare a planului dvs. selectat. Dacă vă aflați în Brazilia, fără a aduce atingere oricăror prevederi contrare:Pentru orice plăți solicitate de Apple din partea dvs., Apple poate utiliza o companie afiliată pentru a efectua activități de colectare și transfer pentru a încasa orice sume datorate în legătură cu contul dvs. de iCloud.  În plus, prețul total va include prețul upgrade\-ului, plus orice comisioane aplicabile cardului de credit. Dvs. aveți răspunderea pentru orice taxe aplicabile în cazul dvs., cu excepția oricăror taxe cu reținere la sursă aplicabile, care vor fi colectate de compania afiliată Apple. Trebuie să furnizați toate informațiile de cont solicitate de Apple pentru a permite asemenea tranzacții. Confirmați și sunteți de acord că dacă nu furnizați toate informațiile de cont necesare, Apple va avea dreptul de a rezilia contul dvs.           B. Dreptul de retragereDacă alegeți să vă anulați abonamentul după achiziția sa inițială sau dacă aveți un plan de plată anual, după începerea oricărei perioade de reînnoire, puteți face acest lucru informând Apple printr\-o declarație clară (vedeți detaliile privind adresa adecvată în secțiunea „Generalități” de mai jos) în termen de 14 zile de la primirea confirmării prin e\-mail contactând departamentul de asistență pentru clienți. Nu este necesar să furnizați un motiv pentru anulare. Pentru a respecta termenul de anulare, trebuie să trimiteți înștiințarea de anulare înainte de expirarea perioadei de 14 zile. De asemenea, clienții din UE și Norvegia au dreptul de a ne informa utilizând modelul de formular de anulare de mai jos:Către:  Apple Distribution International Ltd., Hollyhill Industrial Estate, Hollyhill, Cork, Republic of Ireland:

Prin prezenta vă informez că mă retrag din contract pentru următoarele: \[SPAȚIUL ȘI PERIOADA PLANULUI, de exemplu, 200 GB LUNAR iCLOUD \+ ÎMBUNĂTĂȚIRE PLAN ABONAMENT]Comandat la \[INTRODUCEȚI DATA] Numele clientuluiAdresa clientuluiData Efectele anulării Vă vom reduce spațiul de stocare la 5 GB și vă vom rambursa după cel mult 14 zile de la ziua primirii înștiințării privind anularea. Dacă ați utilizat un spațiu de stocare mai mare de 5 GB în această perioadă, este posibil să nu puteți crea alte backupuri iCloud sau să utilizați anumite funcții până când nu reduceți spațiul pe care îl utilizați. Vom utiliza metodele de plată folosite de dvs. pentru tranzacție și nu veți suporta nici un comision pentru rambursare. IV. Utilizarea de către dvs. a serviciului          A. Contul dvs.În calitate de utilizator înregistrat al Serviciului, puteți crea un Cont. Nu comunicați nimănui informațiile Contului dvs. Dvs. sunteți unicul responsabil pentru păstrarea confidențialității și securității Contului dvs. și pentru toate activitățile care sunt realizate din sau prin intermediul Contului dvs. și sunteți de acord să înștiințați fără întârziere Apple în legătură cu orice încălcare a securității Contului dvs. În plus, confirmați și sunteți de acord că Serviciul este proiectat pentru și are ca scop uzul personal, individual, și că nu este permisă partajarea Contului și/sau a detaliilor despre parolă cu alte persoane. În contextul în care Serviciul este furnizat la un nivel rezonabil de competență și atenție, Apple nu va fi responsabilă pentru nicio pierdere rezultată din utilizarea neautorizată a Contului dvs., care este consecința faptului că nu ați respectat aceste reguli.Pentru a utiliza Serviciul, trebuie să introduceți Contul Apple și parola pentru a vă autentifica în Contul dvs. Sunteți de acord să furnizați informații exacte și complete când vă înregistrați în Serviciu și pe parcursul utilizării Serviciului („Date de înregistrare la Serviciu”) și sunteți de acord să actualizați Datele de înregistrare la Serviciu pentru ca acestea să fie exacte și complete în permanență. Nefurnizarea Datelor de înregistrare la Serviciu exacte, actuale și complete poate conduce la suspendarea și/sau închiderea Contului dvs. Sunteți de acord că Apple poate stoca și utiliza Datele de înregistrare la Serviciu pe care le furnizați pentru taxele de întreținere și facturare a Contului dvs.

          B. Utilizarea altor produse și servicii AppleComponentele sau caracteristicile particulare ale Serviciului furnizate de Apple și/sau licențiatorii săi, inclusiv, dar fără a se limita la capacitatea de descărcare a cumpărăturilor anterioare și iTunes Match și/sau biblioteca muzicală iCloud (se aplică taxe suplimentare) necesită software separat sau acorduri de licență ori condiții de utilizare diferite. Trebuie să citiți, să acceptați și să fiți de acord să încheiați orice asemenea acord separat ca o condiție pentru utilizarea componentelor și caracteristicilor respective ale Serviciului.          C. Fără transferNimic din prezentul Acord nu va fi interpretat ca transfer către dvs. al niciunei dobânzi, titlu sau licență prin intermediul unui Cont Apple, adresă de e\-mail, nume de domeniu, ID iChat sau o resursă asemănătoare utilizată de dvs. în legătură cu Serviciul.

          D. Fără drept de supraviețuireCu excepția cazului în care se permite prin Moștenirea digitală și cu excepția unei prevederi legale contrare, sunteți de acord cu netransferabilitatea Contului dvs. și că orice drept asupra Contului Apple sau a conținutului contului dvs. se încheie odată cu decesul dvs. La primirea unei copii a unui certificat de deces, Contul dvs. poate fi închis și întregul conținut din cadrul Contului dvs. va fi șters. Contactați departamentul de asistență pentru iCloud la https://support.apple.com/icloud pentru asistență suplimentară.

          E. Serviciul nu poate fi revândutSunteți de acord că nu veți reproduce, copia, duplica, vinde, revinde, închiria sau comercializa Serviciul (sau orice parte a acestuia) în niciun scop.V. Conținut și conduita dvs.          A. Conținut„Conținut” înseamnă orice informații care pot fi generate sau întâlnite prin utilizarea Serviciului, cum ar fi fișiere de date, caracteristici ale dispozitivelor, text scris, software, muzică, elemente grafice, fotografii, imagini, sunete, videoclipuri, mesaje și orice alte materiale asemănătoare. Înțelegeți că, indiferent dacă este afișat public sau transmis în mod privat în cadrul Serviciului, întreg Conținutul intră în responsabilitatea exclusivă a persoanei de la care a provenit Conținutul respectiv. Acest lucru înseamnă că dvs., și nu Apple, sunteți singurul responsabil pentru orice Conținut pe care îl încărcați, descărcați, afișați, transmiteți prin e\-mail, trimiteți, stocați sau îl puneți la dispoziție în alt fel prin utilizarea Serviciului. Înțelegeți că în timpul utilizării Serviciului puteți întâlni Conținut care vi se poate părea ofensator, indecent sau neplăcut și că puteți expune alte persoane la Conținut pe care persoanele respective îl pot considera inacceptabil. Apple nu controlează Conținutul afișat prin intermediul Serviciului și nici nu garantează acuratețea, integritatea sau calitatea Conținutului respectiv. Înțelegeți și sunteți de acord că utilizarea Serviciului și a oricărui Conținut se face exclusiv pe riscul dvs.          B. Conduita dvs.Sunteți de acord că NU veți utiliza Serviciul pentru:1\. a încărca, a descărca, a posta, a trimite prin e\-mail, a stoca sau a pune la dispoziție în alt mod Conținut ilegal, care constituie hărțuire, amenințare, conținut dăunător, delictuos, defăimător, calomnios, abuziv, violent, obscen, vulgar, invaziv pentru confidențialitatea altei persoane, răuvoitor, ofensator din punct de vedere rasial sau etnic sau orice alt fel de conținut inacceptabil;

2\. a urmări, a hărțui, a amenința sau a vătăma alte persoane;

3\. a vă angaja în orice activitate care exploatează, dăunează sau amenință copiii în orice fel, inclusiv, fără limitare, producerea, partajarea, încărcarea sau stocarea de Materiale de abuz sexual asupra copiilor, Materiale de exploatare sexuală a copiilor sau orice alt conținut dăunător copiilor;

4\. în cazul în care sunteți adult, a solicita informații cu caracter personal sau de altă natură de la un minor (orice persoană cu vârsta mai mica de 18 ani sau orice altă vârsta definită de legile locale ca vârsta majoratului) pe care nu îl cunoașteți personal, inclusiv, dar fără a se limita la, oricare dintre următoarele: numele complet sau numele de familie, adresa de domiciliu, codul poștal, numărul de telefon, poza, adresa de e\-mail, sau numele școlii, bisericii, echipei sportive sau a prietenilor minorului;

5\. a pretinde că sunteți altă persoană, fizică sau juridică, decât în realitate – nu puteți să vă asumați nicio altă identitate sau personalitate (inclusiv a unei celebrități), entitate, alt utilizator iCloud, un angajat Apple, sau conducător civic sau guvernamental, sau pentru a minți în legătură cu afilierea dvs. cu o persoană fizică sau juridică (Apple își rezervă dreptul de a respinge sau bloca orice Cont Apple sau adresă de e\-mail care ar putea fi considerate drept asumare de identitate sau personalitate falsă, sau utilizare abuzivă a numelui sau identității altei persoane);

6\. a vă implica în orice încălcare a drepturilor de autor sau încălcare a altor drepturi de proprietate intelectuală (inclusiv încărcarea oricărui conținut pe care nu aveți dreptul să îl încărcați) sau a dezvălui orice secret profesional sau informație confidențială, cu încălcarea unui acord de confidențialitate, de muncă sau de nedivulgare;

7\. a posta, a trimite, a transmite sau a pune la dispoziție în alt mod mesaje e\-mail neautorizate, materiale publicitare, promoționale, e\-mailuri spam sau mesaje în lanț, inclusiv, dar fără a se limita la publicitatea comercială în masă și anunțurile informative;

8\. a falsifica orice antet de pachet TCP\-IP sau orice parte a informațiilor din antetul unui e\-mail sau postare dintr\-un grup de noutăți sau a adăuga în alt mod într\-un antet informații cu scopul de a induce în eroare destinatarii cu privire la originea Conținutului transmis prin intermediul Serviciului („falsificare”);

9\. a încărca, a posta, a trimite prin e\-mail, a transmite, a stoca sau a pune la dispoziție în alt fel a oricărui material care conține viruși sau orice alte coduri, fișiere sau programe informatice menite a dăuna, a interfera sau a restricționa funcționarea normală a Serviciului (sau a oricărei părți a acestuia) sau a oricărei alte componente software sau hardware a computerului;

10\. a interfera cu sau a întrerupe Serviciul (inclusiv prin accesarea Serviciului prin orice mijloace automatizate, precum scripturi sau web crawlers), sau orice servere sau rețele conectate la Serviciu, sau orice politici, cerințe sau regulamente ale rețelelor conectate la Serviciu (inclusiv orice acces, utilizare sau monitorizare neautorizate ale datelor sau traficului aferent acestora);

11\. a planifica sau a vă implica în nicio activitate ilegală; și/sau

12\. a colecta și a stoca informații cu caracter personal în legătură cu vreun alt utilizator al Serviciului în scopul utilizării acestora pentru oricare dintre activitățile interzise menționate în prevederile de mai sus.

          C. Eliminarea de ConținutConfirmați că Apple nu este responsabilă sau răspunzătoare în niciun fel pentru niciun Conținut furnizat de alte persoane și nu are nicio obligație de verificare a niciunui asemenea Conținut. Cu toate acestea, Apple își rezervă dreptul permanent de a stabili dacă un Conținut este adecvat și conform cu prezentul Acord și poate verifica, muta, refuza, modifica și/sau elimina Conținut în orice moment, fără notificare prealabilă și la discreția sa, în cazul în care se constată că respectivul Conținut încalcă prezentul Acord sau este inacceptabil în vreun fel.          D. Backupul pentru Conținut

Sunteți răspunzător pentru realizarea de backupuri, pe propriul dvs. computer sau pe alt dispozitiv, pentru orice document, imagine sau alt fel de Conținut important pe care îl stocați sau accesați prin intermediul Serviciului. Apple va utiliza un nivel rezonabil de competență și atenție pentru furnizarea Serviciului, dar nu garantează că vreun Conținut pe care îl puteți stoca sau accesa prin intermediul Serviciului nu va fi deteriorat, corupt sau pierdut accidental.          E. Accesul la Cont și ConținutApple își rezervă dreptul de a lua toate măsurile pe care le consideră necesare sau adecvate în mod rezonabil pentru aplicarea și/sau verificarea conformității cu oricare parte din prezentul Acord. Confirmați și sunteți de acord că Apple, fără răspundere față de dvs., poate accesa, utiliza, păstra și/sau dezvălui informațiile dvs. de Cont și orice Conținut autorităților de aplicare a legii, funcționarilor guvernamentali și/sau unui terț, după cum consideră Apple necesar sau adecvat în mod rezonabil, în cazul în care prevederile legale impun acest lucru sau în cazul în care consideră, cu bună\-credință, că accesarea, utilizarea, dezvăluirea sau păstrarea este necesară în mod rezonabil pentru: (a) conformarea la procedurile sau solicitările legale; (b) derularea prezentului Acord, inclusiv investigarea oricărei eventuale încălcări a acestuia; (c) detectarea, prevenirea sau gestionarea în alt fel a aspectelor legate de securitate, fraudă sau tehnice; sau (d) protejarea drepturilor, proprietății sau siguranței Apple, a utilizatorilor săi, a unui terț sau a publicului, conform cerințelor sau permisiunilor prevăzute prin lege.  Confirmați că Apple nu este responsabilă sau răspunzătoare în niciun fel pentru niciun Conținut furnizat de alte persoane și nu are nicio obligație de verificare a niciunui asemenea Conținut. Cu toate acestea, potrivit politicii de confidențialitate Apple, Apple își rezervă dreptul permanent de a stabili dacă un Conținut este adecvat și conform cu prezentul Acord și poate verifica în avans, muta, refuza, modifica și/sau elimina Conținut în orice moment, fără notificare prealabilă și la discreția sa, în cazul în care se constată că respectivul Conținut încalcă prezentul Acord sau este inacceptabil în vreun fel.

          F. Notificarea privind drepturile de autor – DMCAÎn cazul în care considerați că orice conținut asupra căruia puteți pretinde drepturi de autor a fost încălcat de orice persoană care utilizează Serviciul, contactați Agentul Drepturilor de Autor Apple indicat prin Politica noastră privind Drepturile de autor, la adresa https://www.apple.com/legal/trademark/claimsofcopyright.html. Apple poate, la discreția sa, să suspende și/sau să închidă Conturile utilizatorilor în legătură cu care se constată că au comis încălcări în mod repetat.          G. Încălcări ale prezentului AcordÎn cazul în care, în timpul utilizării Serviciului, întâlniți Conținut pe care îl considerați inadecvat sau despre care considerați că reprezintă în alt fel o încălcare a prezentului Acord, îl puteți raporta prin trimiterea unui e\-mail la adresa abuse@iCloud.com.          H. Conținut transmis sau pus la dispoziție de dvs. în cadrul Serviciului1\. Licența acordată de Dvs. Cu excepția materialelor pentru care vă acordăm licența, Apple nu pretinde drept de proprietate asupra materialelor și/sau Conținutului pe care le transmiteți sau puneți la dispoziție în Serviciu. Cu toate acestea, prin transmiterea sau afișarea unui astfel de Conținut în zone ale Serviciului accesibile publicului sau altor utilizatori cu care sunteți de acord să partajați acest Conținut, acordați Apple o licență globală, fără redevențe, neexclusivă, de utilizare, distribuire, reproducere, modificare, adaptare, publicare, traducere, reprezentare publică și afișare publică a Conținutului respectiv în Serviciu numai în scopul pentru care Conținutul în cauză a fost transmis sau pus la dispoziție, fără nicio indemnizație sau obligație față de dvs. Sunteți de acord că veți fi unicul responsabil pentru orice Conținut transmis sau afișat de dvs., că veți respecta și nu veți încălca drepturile niciunei alte părți sau încălca nicio lege, contribui la sau încuraja încălcarea sau altă conduită ilegală, sau că acțiunile dvs. vor fi obscene, inacceptabile sau de prost gust. Prin transmiterea sau afișarea acestui Conținut în zone ale Serviciului care sunt accesibile publicului sau altor utilizatori, declarați că sunteți proprietarul materialului respectiv și/sau că aveți toate drepturile, licențele necesare și autorizația de a\-l distribui.2\. Modificări ale Conținutului. Înțelegeți că, pentru a furniza Serviciul și pentru a pune Conținutul dvs. la dispoziție în Serviciu, Apple poate transmite Conținutul dvs. în numeroase rețele publice, pe numeroase suporturi și poate modifica sau schimba Conținutul dvs. pentru a respecta cerințele tehnice ale rețelelor de conectare sau ale dispozitivelor sau computerelor. Sunteți de acord că această licență permite Apple să întreprindă aceste demersuri.

3\. Informații privind marca comercială. Apple, sigla Apple, iCloud, sigla iCloud și alte mărci comerciale ale Apple, mărcile de serviciu, grafica și siglele utilizate în legătură cu Serviciul sunt mărci comerciale sau mărci comerciale înregistrate ale Apple Inc. în SUA și/sau alte țări. O listă a mărcilor Apple se găsește la adresa – https://www.apple.com/legal/trademark/appletmlist.html. Alte mărci comerciale, mărci de servicii, grafică și sigle utilizate în conexiune cu Serviciul pot fi mărci comerciale ale titularilor acestora. Nu vi se acordă niciun drept sau licență cu privire la niciuna dintre mărcile comerciale menționate mai sus și, în plus, sunteți de acord că nu veți îndepărta, ascunde sau modifica nicio notificare referitoare la dreptul de proprietate (inclusiv notificări referitoare la mărci comerciale și drepturi de autor) care pot fi aplicate pe sau conținute în Serviciu.VI. Software          A. Drepturile de proprietate ale Apple. Confirmați și sunteți de acord că Apple și/sau licențiatorii săi sunt proprietarii tuturor drepturilor, titlurilor și intereselor legale în și asupra Serviciului, inclusiv, dar fără a se limita la elemente grafice, interfața cu utilizatorul, scripturile și software\-ul utilizat pentru implementarea Serviciului, și orice software care vă este furnizat ca parte a și/sau în legătură cu Serviciul („Software”), inclusiv toate drepturile de proprietate intelectuala care există în legătură cu acestea, fie că acestea sunt înregistrate sau nu, și indiferent de locația în care există acestea. În plus, sunteți de acord că Serviciul (inclusiv Software\-ul sau orice altă parte a acestuia) conține informații proprietare și confidențiale, care sunt protejate prin legile incidente privind proprietatea intelectuală și de alte legi, inclusiv, dar fără a se limita la drepturile de autor. Sunteți de acord că nu veți utiliza aceste informații sau materiale proprietare în niciun fel, decât pentru utilizarea Serviciului în conformitate cu prezentul Acord. Nicio parte a Serviciului nu poate fi reprodusă, indiferent de formă sau de mijloace, cu excepția celor permise în temeiul prezentelor clauze.          B. Licența de la Apple. UTILIZAREA SOFTWARE\-ULUI SAU A ORICĂREI PĂRȚI A SERVICIULUI, CU EXCEPȚIA UTILIZĂRII SERVICIULUI CONFORM PERMISIUNILOR DIN PREZENTUL ACORD, ESTE STRICT INTERZISĂ ȘI ÎNCALCĂ DREPTURILE DE PROPRIETATE INTELECTUALĂ A ALTOR PERSOANE ȘI POATE ATRAGE ASUPRA DVS. RĂSPUNDEREA CIVILĂ ȘI PENALĂ, INCLUSIV PENTRU POSIBILE DAUNE PECUNIARE, CA EFECT AL ÎNCĂLCĂRII DREPTURILOR DE AUTOR.          C. Beta public. Din când în când, Apple poate decide să vă ofere caracteristici noi și/sau actualizate ale Serviciului („Caracteristici Beta”) ca parte a programului Beta public („Programul”), cu scopul furnizării de feedback către Apple privind calitatea și utilizabilitatea Caracteristicilor Beta. Înțelegeți și sunteți de acord că participarea dvs. la Program este voluntară și nu creează un parteneriat legal, agenție sau relație de angajare între dvs. și Apple, iar Apple nu este obligată să vă ofere Caracteristici Beta. Apple poate pune la Caracteristicile Beta la dispoziția participanților la Program prin înregistrare online sau înscriere prin intermediul Serviciului. Înțelegeți și sunteți de acord că Apple poate colecta și utiliza informații din Contul dvs., dispozitive și periferice pentru a vă înscrie într\-un Program și/sau a determina eligibilitatea dvs. de a participa la acesta. Înțelegeți că, odată ce vă înscrieți în Program, există posibilitatea să nu mai puteți reveni la o versiune non\-beta mai veche a unei caracteristici Beta date. În cazul în care revenirea este posibilă, există posibilitatea să nu puteți migra datele create în Caracteristici Beta la o versiune non\-beta anterioară. Utilizarea de către dvs. a Caracteristicilor Beta și participarea în Program intră sub incidența prezentului Acord și a oricăror condiții suplimentare de licență care pot însoți separat Caracteristicile Beta. Caracteristicile Beta sunt furnizate „CA ATARE” și „ÎN FUNCȚIE DE DISPONIBILITATE” și pot conține erori sau incorectitudini care pot cauza erori, coruperea sau pierderea datelor și/sau a informațiilor de pe dispozitivul dvs. și perifericele (inclusiv, dar fără a se limita la servere și computere) conectate la acesta. Apple vă recomandă insistent să realizați backupuri pentru toate datele și informațiile de pe dispozitivul dvs. și de pe orice echipamente periferice înainte de a participa la orice Program. Confirmați și sunteți de acord în mod explicit că toate utilizările Caracteristicilor Beta se fac pe propriul dvs. risc. VĂ ASUMAȚI TOATE RISCURILE ȘI TOATE COSTURILE ASOCIATE CU PARTICIPAREA LA PROGRAM, INCLUSIV, DAR FĂRĂ A SE LIMITA LA ORICE TAXE DE ACCES LA INTERNET, CHELTUIELI DE REALIZARE A BACKUPURILOR, COSTURI SUPORTATE PENTRU UTILIZAREA DISPOZITIVULUI ȘI A ECHIPAMENTELOR DVS. PERIFERICE, ȘI ORICE DAUNE LA ORICE ECHIPAMENTE, SOFTWARE, INFORMAȚII SAU DATE. Apple vă poate asigura sau nu asistență tehnică și/sau de altă natură pentru Caracteristicile Beta. Dacă este oferită asistență, aceasta va fi oferită în plus pe lângă asistența normală primită pentru Serviciu și va fi disponibilă exclusiv prin intermediul Programului. Pentru a primi această asistență, sunteți de acord să respectați toate regulile sau politicile de asistență impuse de Apple. Apple își rezervă dreptul de a modifica termenele, condițiile sau politicile Programului (inclusiv încetarea acestuia) în orice moment sau fără notificare și vă poate revoca dreptul de participare la Program în orice moment. Confirmați că Apple nu are nicio obligație de a vă furniza o versiune comercială a Caracteristicilor Beta, iar, în cazul în care este pusă la dispoziție o asemenea versiune comercială, aceasta poate prezenta caracteristici sau funcții diferite de cele conținute în Caracteristicile Beta. Ca parte a Programului, Apple vă va oferi posibilitatea de a transmite comentarii, sugestii sau alt fel de feedback cu privire la utilizarea Caracteristicilor Beta. Sunteți de acord că, în lipsa unui acord scris separat contrar, Apple va avea libertatea de a utiliza orice feedback pe care dvs. îl transmiteți în orice scop.

          D. Controlul exporturilor. Utilizarea Serviciului și a Software\-ului, inclusiv transferul, publicarea sau încărcarea datelor, a software\-ului sau a Conținutului prin intermediul Serviciului, poate face obiectul legislației privind controlul exporturilor și al importurilor din Statele Unite și din alte țări. Sunteți de acord să respectați toate legile și reglementările privind controlul exporturilor și al importurilor. În special, dar fără limitare, Software\-ul nu poate fi exportat sau reexportat (a) în nicio țară supusă unui embargo din partea SUA sau (b) către nicio persoană aflată pe lista privind persoanele desemnate special a Departamentului Trezoreriei SUA sau pe lista entităților sau a persoanelor refuzate a Departamentului de Comerț al SUA. Prin utilizarea Software\-ului sau a Serviciului, declarați și garantați că nu vă aflați în nicio astfel de țară și pe nicio astfel de listă. De asemenea, sunteți de acord că nu veți utiliza Software\-ul sau Serviciul în niciun scop interzis de legislația Statelor Unite, inclusiv, fără limitare, dezvoltarea, proiectarea, fabricarea sau producția de rachete și de arme nucleare, chimice sau biologice. În plus, sunteți de acord să nu încărcați în Contul dvs. niciun fel de date sau software care: (a) sunt supuse Reglementărilor privind traficul internațional de armament (ITAR) și (b) nu pot fi exportate fără autorizație guvernamentală prealabilă scrisă, inclusiv, dar fără a se limita la, anumite tipuri de software de criptare și de cod sursă, fără a obține, în prealabil, respectiva autorizație. Această declarație de asigurare și acest angajament vor rămâne în vigoare după încetarea prezentului Acord.

          E. Actualizări. Din când în când, Apple poate actualiza Software\-ul utilizat de Serviciu. Pentru a continua utilizarea Serviciului, aceste actualizări pot fi descărcate automat și instalate pe dispozitivul sau computerul dvs. Aceste actualizări pot include corector pentru erori, modernizări sau îmbunătățiri pentru caracteristici, sau versiuni complet noi ale Software\-ului. VII. Încetarea          A. Închiderea voluntară a Contului de către dvs.Puteți șterge Contul dvs. Apple și/sau întrerupe utilizarea Serviciului în orice moment. În cazul în care dorești să întrerupi utilizarea iCloud pe dispozitivul tău, poți dezactiva iCloud de pe un dispozitiv accesând meniul Configurări de pe dispozitivul tău, atingând iCloud, apoi atingând „Ieșiți din cont”. Pentru închiderea Contului dvs. și ștergerea Contului dvs. Apple, contactați Asistența Apple la adresa https://support.apple.com/contact. Dacă vă închideți contul și vă ștergeți Contul Apple, nu veți avea acces la alte produse și servicii Apple sau terțe pe care le configurați cu Contul Apple respectiv. Această acțiune poate fi ireversibilă. Orice taxe plătite de dvs. înainte de închiderea la inițiativa dvs. sunt nerambursabile (cu excepția cazului în care acest lucru este permis în alt fel prin prezentul Acord), inclusiv orice taxe plătite în avans pentru anul de facturare în timpul căruia închideți Contul. Închiderea Contului dvs. nu vă va scuti de nicio obligație de plată a taxelor sau tarifelor acumulate.

          B. Rezilierea de către AppleApple vă poate închide sau suspenda imediat Contul integral sau parțial și/sau accesul la Serviciu în orice moment, în anumite împrejurări și fără notificare prealabilă. Printre cauzele de închidere se vor număra: (a) încălcări ale prezentului Acord sau ale oricăror alte politici sau ghiduri la care se face referire în acestea și/sau afișate în cadrul Serviciului; (b) o solicitare din partea dvs. în sensul anulării sau închiderii Contului dvs.; (c) o solicitare și/sau o dispoziție din partea unui organism de aplicare a legii, judiciar sau a unei alte agenții guvernamentale; (d) în cazul în care furnizarea Serviciului către dvs. este sau ar putea deveni ilegală; (e) aspecte sau probleme tehnice sau de securitate neașteptate; (f) participarea dvs. la activități frauduloase sau ilegale; sau (g) neplata oricăror taxe datorate de dvs. în legătură cu Serviciul, cu condiția ca, în cazul unei abateri nesubstanțiale, Apple va putea să închidă contul doar după o notificare prealabilă de 30 de zile și doar dacă nu ați îndreptat abaterea în acest termen de 30 de zile. Orice asemenea închidere sau suspendare va fi realizată de Apple la libera sa alegere, iar Apple nu va răspunde față de dvs. sau față de niciun terț pentru nicio daună care ar putea rezulta sau apărea din această închidere sau suspendare a Contului dvs. și/sau a accesului la Serviciu. În plus, Apple poate închide Contul dvs. prin transmiterea unei notificări prealabile de 30 de zile prin e\-mail la adresa asociată cu Contul, în cazul în care (a) Contul dvs. a fost inactiv pentru o perioadă de un (1\) an; sau (b) există o întrerupere generală sau schimbare semnificativă a Serviciului sau a oricărei părți a acestuia. Notificarea încetării generale a serviciului va furnizată conform celor menționate în prezentul document, cu excepția cazului în care nu ar fi rezonabil să se procedeze astfel din cauza unor circumstanțe generate de acțiuni juridice, normative sau guvernamentale; pentru a răspunde unor preocupări legate de securitatea utilizatorilor, intimitatea utilizatorilor sau integritatea tehnică; pentru a evita perturbarea serviciului pentru alți utilizatori; sau având drept cauză un dezastru natural, eveniment catastrofic, război sau alte evenimente similare în afara controlului rezonabil din partea Apple. În eventualitatea unei asemenea încetări, Apple vă rambursa proporțional orice plată efectuată în avans pentru perioada contractuală curentă la momentul respectiv. Apple nu va fi răspunzătoare față de dvs. pentru nicio modificare adusă Serviciului sau condițiilor de prestare a serviciilor a serviciului realizată în conformitate cu această Secțiune VII.B.

          C. Efectele închiderii ContuluiLa închiderea Contului, puteți pierde orice acces la Serviciu și la orice părți ale acestuia, inclusiv, dar fără a se limita la, Contul dvs., Contul Apple, contul de e\-mail și Conținut. Mai mult decât atât, după o perioadă de timp, Apple va șterge informațiile și datele păstrate în sau ca parte a conturilor dvs. Utilizarea oricărei componente individuale a Serviciului în conformitate cu alte acorduri de licență software va fi întreruptă în conformitate cu acordurile de licență respective.

VIII. Linkurile și alte materiale terțeAnumit Conținut, anumite componente sau caracteristici ale Serviciului pot include materiale provenite de la terți și/sau hyperlinkuri către alte pagini de internet, resurse sau Conținut. Deoarece Apple nu deține control asupra unor astfel de pagini de internet și/sau materiale de la terți, confirmați și sunteți de acord că Apple nu este răspunzătoare pentru disponibilitatea acestor pagini de internet sau resurse și că nu aprobă sau garantează acuratețea acestora, și în niciun caz nu va fi responsabilă sau răspunzătoare pentru niciun Conținut, publicitate, produse sau materiale de pe sau disponibile prin intermediul unor asemenea pagini de internet sau resurse. În plus, confirmați și sunteți de acord că Apple nu va fi responsabilă sau răspunzătoare în niciun fel pentru nicio daună suportată sau presupusă a fi suportată de dvs., fie în mod direct, fie indirect, ca urmare a utilizării și/sau întemeierii pe orice asemenea Conținut, publicitate, produse sau materiale de pe sau disponibile prin intermediul unor asemenea pagini de internet sau resurse.IX. DECLINAREA GARANȚIILOR; LIMITAREA RĂSPUNDERIIANUMITE JURISDICȚII NU PERMIT EXCLUDEREA ANUMITOR GARANȚII, PRIN URMARE, ÎN MĂSURA ÎN CARE ACESTE EXCLUDERI SUNT INTERZISE ÎN MOD EXPRES ÎN TEMEIUL LEGII APLICABILE, ESTE POSIBIL CA UNELE DINTRE EXCLUDERILE PREZENTATE MAI JOS SĂ NU FIE APLICABILE ÎN CAZUL DVS. DE EXEMPLU, PENTRU CONSUMATORII DIN AUSTRALIA, NIMIC DIN ACEASTĂ LICENȚĂ NU AFECTEAZĂ ȘI NICI NU ARE INTENȚIA DE A AFECTA DREPTURILE DVS. STATUTARE CONFORM LEGISLAȚIEI AUSTRALIANE PRIVIND CONSUMATORII (INCLUSIV GARANȚIILE PENTRU CONSUMATORI).

APPLE VA FURNIZA SERVICIUL LA UN NIVEL REZONABIL DE COMPETENȚĂ ȘI ATENȚIE. URMĂTOARELE DECLINĂRI DE RĂSPUNDERE FAC OBIECTUL PREZENTEI GARANȚII EXPRESE.APPLE NU ASIGURĂ, NU DECLARĂ ȘI NU GARANTEAZĂ CĂ UTILIZAREA SERVICIULUI DE CĂTRE DVS. VA FI NEÎNTRERUPTĂ SAU LIPSITĂ DE ERORI ȘI SUNTEȚI DE ACORD CĂ, PERIODIC, APPLE POATE ELIMINA SERVICIUL PENTRU PERIOADE DE TIMP NEDEFINITE SAU ÎL POATE ANULA ÎN CONFORMITATE CU CONDIȚIILE PREZENTULUI ACORD.ÎNȚELEGEȚI ȘI VĂ EXPRIMAȚI ACORDUL EXPLICIT CĂ SERVICIUL ESTE FURNIZAT „CA ATARE” ȘI „ÎN FUNCȚIE DE DISPONIBILITATE”. APPLE ȘI AFILIAȚII, FILIALELE, DIRECTORII, ADMINISTRATORII, SALARIAȚII, AGENȚII, PARTENERII ȘI LICENȚIATORII SĂI DECLINĂ, ÎN MOD EXPRES, TOATE GARANȚIILE DE ORICE FEL, EXPLICITE SAU IMPLICITE, INCLUSIV, DAR FĂRĂ A SE LIMITA LA GARANȚIILE IMPLICITE DE VANDABILITATE, ADECVARE PENTRU UN ANUMIT SCOP SI CONFORMITATE. ÎN PARTICULAR, APPLE ȘI AFILIAȚII, FILIALELE, FUNCȚIONARII, DIRECTORII, ANGAJAȚII, PARTENERII ȘI LICENȚIATORII SĂI NU GARANTEAZĂ CĂ (I) SERVICIUL VA ÎNDEPLINI CERINȚELE DVS.; (II) UTILIZAREA SERVICIULUI DE CĂTRE DVS. VA FI OPORTUNĂ, NEÎNTRERUPTĂ, SECURIZATĂ SAU LIPSITĂ DE ERORI; (III) ORICE INFORMAȚIE OBȚINUTĂ DE DVS. CA REZULTAT AL SERVICIULUI VA FI CORECTĂ ȘI DE ÎNCREDERE; ȘI (V) TOATE DEFECTELE SAU ERORILE SOFTWARE\-ULUI CARE V\-A FOST FURNIZAT VOR FI CORECTATE.

APPLE NU DECLARĂ ȘI NU GARANTEAZĂ CĂ SERVICIUL NU VA FI SUPUS PIERDERILOR, CORUPERII, ATACURILOR, VIRUȘILOR, INTERFERENȚELOR, ACCESULUI ILEGAL SAU ALT FEL DE INTERVENȚIE ASUPRA SECURITĂȚII, IAR APPLE NU ÎȘI ASUMĂ NICIO RĂSPUNDERE CU PRIVIRE LA ACESTEA.ORICE MATERIALE DESCĂRCATE SAU OBȚINUTE ÎN ALT MOD PRIN UTILIZAREA SERVICIULUI SUNT ACCESATE LA DISCREȚIA DVS. ȘI PE PROPRIUL DVS. RISC ȘI VEȚI FI RESPONSABIL ÎN MOD EXCLUSIV PENTRU ORICE DAUNE PRODUSE DISPOZITIVULUI SAU COMPUTERULUI DVS. SAU PENTRU PIERDERILE DE DATE CARE REZULTĂ ÎN URMA DESCĂRCĂRII ACESTOR MATERIALE. ÎN PLUS, RECUNOAȘTEȚI CĂ SERVICIUL NU ESTE DESTINAT SAU ADECVAT PENTRU UTILIZARE ÎN SITUAȚII SAU ÎN MEDII ÎN CARE DEFECTAREA SAU ÎNTÂRZIERILE ORI ERORILE SAU INEXACTITĂȚILE DIN CONȚINUT, DIN DATE SAU DIN INFORMAȚIILE FURNIZATE DE SERVICIU POT DUCE LA DECES, LA VĂTĂMĂRI CORPORALE SAU LA VĂTĂMĂRI PSIHICE ORI LA DAUNE GRAVE ADUSE MEDIULUI ÎNCONJURĂTOR.          LIMITAREA RĂSPUNDERIIANUMITE JURISDICȚII NU PERMIT EXCLUDEREA SAU LIMITAREA RĂSPUNDERII DE CĂTRE FURNIZORII DE SERVICII. ÎN MĂSURA ÎN CARE EXCLUDERILE SAU LIMITĂRILE RESPECTIVE SUNT INTERZISE ÎN MOD SPECIFIC ÎN BAZA LEGII APLICABILE, ESTE POSIBIL CA UNELE DINTRE EXCLUDERILE SAU LIMITĂRILE PREZENTATE MAI JOS SĂ NU SE APLICE ÎN CAZUL DVS.APPLE VA FURNIZA SERVICIUL LA UN NIVEL REZONABIL DE COMPETENȚĂ ȘI ATENȚIE. URMĂTOARELE LIMITĂRI NU SE APLICĂ ÎN LEGĂTURĂ CU PIERDERILE CE SUNT CONSECINȚA (A) FAPTULUI CĂ APPLE NU ACȚIONEAZĂ LA UN NIVEL REZONABIL DE COMPETENȚĂ ȘI ATENȚIE; (B) NEGLIJENȚEI GRAVE, ABATERILOR INTENȚIONATE SAU FRAUDELOR APPLE; SAU (C) DECESULUI SAU VĂTĂMĂRII CORPORALE.ÎNȚELEGEȚI ÎN MOD EXPLICIT ȘI SUNTEȚI DE ACORD CĂ APPLE ȘI COMPANIILE AFILIATE, FILIALELE, FUNCȚIONARII, DIRECTORII, ANGAJAȚII, AGENȚII, PARTENERII ȘI LICENȚIATORII SĂI NU VOR RĂSPUNDE FAȚĂ DE DUMNEAVOASTRĂ PENTRU NICIO DAUNĂ DIRECTĂ, INDIRECTĂ, ACCIDENTALĂ, SPECIALĂ, DE CONSECINȚĂ SAU EXEMPLARĂ, INCLUSIV, DAR FĂRĂ A SE LIMITA LA DAUNELE PROVOCATE DE PIERDEREA DE PROFIT, A FONDULUI COMERCIAL, A UTILIZĂRII, A DATELOR, A COSTULUI DE ACHIZIȚIE A BUNURILOR SAU SERVICIILOR SUBSTITUTIVE SAU ALTE PIERDERI INTANGIBILE (CHIAR DACĂ APPLE A FOST ÎNȘTIINȚATĂ CU PRIVIRE LA POSIBILITATEA ACESTOR DAUNE), CARE REZULTĂ DIN: (I) UTILIZAREA SAU INCAPACITATEA DE A UTILIZA SERVICIUL; (II) ORICE MODIFICARE EFECTUATĂ ASUPRA SERVICIULUI SAU ORICE ÎNTRERUPERE TEMPORARĂ SAU PERMANENTĂ A SERVICIULUI ORI A UNEI PĂRȚI A ACESTUIA; (III) ACCESUL NEAUTORIZAT LA SAU ALTERAREA DATELOR TRANSMISE; (IV) ȘTERGEREA, CORUPEREA SAU EȘECUL DE A STOCA ȘI/SAU TRIMITE SAU PRIMI DATELE TRANSMISE DE DVS. PRIN INTERMEDIUL SERVICIULUI; (V) DECLARAȚIILE SAU CONDUITA ORICĂRUI TERȚ CU PRIVIRE LA SERVICIU; ȘI (VI) ORICE ALTĂ PROBLEMĂ LEGATĂ DE SERVICIU.          DESPĂGUBIREAÎn măsura în care acest lucru nu este interzis prin lege, sunteți de acord să apărați, despăgubiți și exonerați de răspundere Apple, afiliații, filialele, administratorii, directorii, salariații, agenții, partenerii, antreprenorii și licențiatorii săi față de orice pretenție sau solicitare, inclusiv onorarii avocațiale rezonabile, formulate de un terț, în legătură cu sau apărute din: (a) orice Conținut pe care îl transmiteți, afișați sau îl puneți în alt fel la dispoziție prin intermediul Serviciului; (b) utilizarea Serviciului; (c) orice încălcare a prezentului Acord; (d) orice acțiune întreprinsă de Apple în mod rezonabil în cadrul investigării, de către aceasta, a unei încălcări suspectate a prezentului Acord sau în urma constatării sau hotărârii conform căreia a avut loc o încălcare a prezentului Acord; sau (e) încălcarea oricăror drepturi ale terților. Aceasta înseamnă că nu puteți intenta proces împotriva Apple, a afiliaților, filialelor, administratorilor, directorilor, salariaților, agenților, partenerilor, antreprenorilor și licențiatorilor săi ca urmare a hotărârii acesteia rezonabile de a scoate sau a refuzului de a prelucra vreo informație sau vreun Conținut, de a vă avertiza, a suspenda sau întrerupe accesul dvs. la Serviciu, sau de a întreprinde orice alt demers în timpul investigației unei încălcări suspectate sau ca urmare a concluziei Apple conform căreia a avut loc o încălcare a prezentului Acord. Această dispoziție de renunțare și despăgubire se aplică în cazul tuturor încălcărilor descrise în sau prevăzute prin prezentul Acord. Această obligație va rămâne în vigoare după încetarea sau expirarea prezentului Acord și/sau a utilizării Serviciului. Confirmați că sunteți responsabil pentru toate utilizările Serviciului prin intermediul Contului dvs. și că prezentul Acord se aplică tuturor utilizărilor Contului dvs. Sunteți de acord să respectați prezentul Acord și să apărați, să despăgubiți și să exonerați Apple de și față de toate pretențiile și solicitările ce decurg din utilizarea Contului dvs., indiferent dacă utilizarea respectivă este autorizată expres de dvs. sau nu.

X. GENERALITĂȚI          A. NotificăriApple vă poate transmite notificări cu privire la Serviciu, inclusiv modificări ale prezentului Acord, prin e\-mail, la adresa dvs. de e\-mail iCloud (și/sau la o adresă alternativă de e\-mail asociată cu Contul dvs., dacă este furnizată), prin iMessage sau SMS, prin poștă sau prin postarea pe pagina noastră de internet și/sau în cadrul Serviciului.Dacă locuiți în India, în conformitate cu „Regulile privind tehnologia informației (Ghidul pentru utilizatori intermediari), 2021”, adresați plângerea/reclamația responsabilului pentru gestionarea plângerilor:Pentru chestiuni relevante în temeiul secțiunii „Orientări pentru utilizatorii intermediari”:Responsabil cu soluționarea plângerilor  Nikhil Pai 

Formular web:  Apple.co/IndiaGrievanceIntermediaries

Notă importantă: rețineți că numai plângerile care intră sub incidența Regulilor privind tehnologia informației (ghiduri intermediare), 2021, referitoare la iCloud vor fi abordate prin intermediul linkurilor către formularul web pentru responsabilul cu soluționarea plângerilor.          B. Legea aplicabilăCu excepția celor prevăzute în mod expres în alineatul următor, prezentul Acord și relația dintre dvs. și Apple vor fi guvernate de legile din Statul California, cu excepția dispozițiilor referitoare la conflictul dintre legi. Dvs. și Apple conveniți să vă supuneți jurisdicției personale și exclusive a instanțelor din districtul Santa Clara, California pentru soluționarea oricărui litigiu sau oricărei plângeri care rezultă din acest Acord. În cazul în care (a) nu sunteți cetățean SUA; (b) nu aveți reședința în SUA; (c) nu accesați Serviciul din SUA; și (d) sunteți cetățean al uneia dintre țările indicate mai jos, prin prezenta, sunteți de acord că orice litigii sau plângeri care rezultă din prezentul Acord vor fi reglementate în baza legislației aplicabile prevăzute mai jos, fără a ține seama de niciun conflict al prevederilor legale și vă supuneți irevocabil competenței neexclusive a instanțelor situate în statul, provincia sau țara identificate mai jos, ale căror legi se aplică:

Dacă sunteți cetățean al oricărei țări din Uniunea Europeană sau din Regatul Unit al Marii Britanii, Elveția, Norvegia sau Islanda, legislația și jurisdicția aplicabile vor fi legile și instanțele din locul dvs. de reședință obișnuită.Dacă sunteți cetățean al Japoniei, legea aplicabilă va fi legea japoneză, iar forumul va fi Tokyo, Japonia.Legea cunoscută drept Convenția Națiunilor Unite cu privire la vânzarea internațională de bunuri este exclusă în mod expres de la aplicare în cazul prezentului Acord.          C. Întregul acordPrezentul Acord constituie întregul acord dintre dvs. și Apple, reglementează utilizarea Serviciului și înlocuiește complet orice acord prealabil dintre dvs. și Apple în legătură cu Serviciul. De asemenea, puteți intra sub incidența termenelor și condițiilor suplimentare care se pot aplica în momentul în care utilizați servicii afiliate, conținut al terților sau software al terților. Dacă oricare parte a prezentului Acord este declarată nevalidă sau inopozabilă, respectiva porțiune va fi interpretată într\-o manieră conformă cu legislația aplicabilă pentru a reflecta, cât mai fidel posibil, intențiile inițiale ale părților, iar părțile rămase vor fi în vigoare și își vor produce efectele în continuare. Neexercitarea sau renunțarea de către Apple la punerea în aplicare a oricăror drepturi sau prevederi din prezentul Acord nu va constitui o renunțare la respectivele drepturi sau prevederi. Sunteți de acord că, cu excepția dispozițiilor contrare exprese conținute în prezentul Acord, nu vor exista terți beneficiari ai prezentului Acord.          D. „Apple”, după cum este utilizat în prezentul Acord, înseamnă:• Apple Inc., cu sediul la adresa One Apple Park Way, Cupertino, California, pentru utilizatorii din Statele Unite, inclusiv Puerto Rico;

• Apple Canada Inc., cu sediul la adresa 120 Bremner Blvd., Suite 1600, Toronto ON M5J 0A8, Canada, pentru utilizatorii din Canada;• Apple Services LATAM LLC, cu sediu la adresa 1 Alhambra Plaza, Ste 700 Coral Gables, Florida, pentru utilizatorii din Mexic, America Centrală sau de Sud, sau orice țară sau teritoriu din Caraibe (exceptând Puerto Rico);

• iTunes K.K., cu sediul la adresa Roppongi Hills, 6\-10\-1 Roppongi, Minato\-ku, Tokyo 106\-6140, Tokyo, pentru utilizatorii din Japonia. 

• Apple Pty Limited, cu sediul la adresa Level 3, 20 Martin Place, Sydney NSW 2000, Australia, pentru utilizatorii din Australia sau Noua Zeelandă, inclusiv orice teritorii sau jurisdicții asociate; și

• Apple Distribution International Ltd., cu sediul la adresa Hollyhill Industrial Estate, Hollyhill, Cork, Republica Irlanda, pentru toți ceilalți utilizatori (sub rezerva excepției de mai jos).

În vigoare din 26 octombrie 2024, pentru utilizatorii din Bhutan, Brunei, Cambodgia, Fiji, Laos, Macao, Maldive, Micronezia, Mongolia, Myanmar, Nauru, Nepal, Palau, Papua Noua Guinee, Coreea de Sud, Sri Lanka, Insulele Solomon, Tonga, și Vanuatu, „Apple” presupune Apple Services Pte. Ltd., cu sediul la 7 Ang Mo Kio Street 64, Singapore 569086\. Înainte de 26 octombrie 2024, „Apple” înseamna Apple Distribution International Ltd. pentru astfel de utilizatori.

CONTRACTAREA ELECTRONICĂUtilizarea Serviciului include capacitatea de a încheia acorduri și/sau a efectua tranzacții în mod electronic. CONFIRMAȚI FAPTUL CĂ TRANSMITEREA ELECTRONICĂ CONSTITUIE ACORDUL DVS. ȘI INTENȚIA DE A VĂ ASUMA OBLIGAȚIA ȘI DE A PLĂTI PENTRU ACESTE ACORDURI ȘI TRANZACȚII. ACORDUL DVS. ȘI INTENȚIA DE A VĂ ASUMA OBLIGAȚIA PRIN INTERMEDIUL TRANSMITERII ELECTRONICE SE APLICĂ PENTRU TOATE ÎNREGISTRĂRILE ASOCIATE TUTUROR TRANZACȚIILOR EFECTUATE DE DVS. CU PRIVIRE LA ACEST SERVICIU, INCLUSIV PENTRU NOTIFICĂRILE DE ANULARE, POLITICI, CONTRACTE ȘI APLICAȚII. Pentru a accesa și a păstra înregistrările electronice, este posibil să fie necesar să dețineți anumite tipuri de hardware și software, care sunt exclusiv responsabilitatea dvs.          E. Confidențialitate

Utilizarea de către dvs. a Serviciului este supusă Politicii de confidențialitate Apple, care este disponibilă la adresa https://www.apple.com/legal/privacy/.Ultima revizuire: 16 septembrie 2024
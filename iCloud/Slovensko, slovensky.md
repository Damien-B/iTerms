

Vitajte v iCloude
-----------------

TOUTO PRÁVNOU ZMLUVOU MEDZI VAMI A SPOLOČNOSŤOU APPLE SA RIADI VAŠE POUŽÍVANIE PRODUKTU, SOFTVÉRU, SLUŽIEB A WEBOVÝCH STRÁNOK iCLOUD (ĎALEJ SPOLOČNE NAZÝVANÝCH „SLUŽBA“). JE DÔLEŽITÉ, ABY STE SI PREČÍTALI NASLEDUJÚCE PODMIENKY A POROZUMELI IM. KLIKNUTÍM NA POLOŽKU SÚHLASÍM VYJADRÍTE SÚHLAS S UPLATŇOVANÍM TÝCHTO PODMIENOK, AK SA ROZHODNETE PRE PRÍSTUP K SLUŽBE ALEBO JEJ POUŽÍVANIE.Spoločnosť Apple je poskytovateľom služby, ktorá vám dovoľuje používať určité internetové služby vrátane ukladania vášho osobného obsahu (napríklad kontaktov, kalendárov, fotiek, poznámok, pripomienok, dokumentov, dát aplikácií a iCloud e\-mailov) a jeho sprístupňovania na vašich kompatibilných zariadeniach a počítačoch a určité lokalizačné služby výlučne podľa podmienok a ustanovení vytýčených v tejto zmluve. iCloud je automaticky povolený, pokiaľ používate zariadenia so systémom iOS 9 alebo novším a počas nastavovania zariadenia ste sa prihlásili pomocou Apple účtu (predtým označované ako „Apple ID“, okrem prípadov, ak vykonávate aktualizáciu zariadenia a predtým ste zvolili možnosť nepovoliť iCloud. iCloud môžete zakázať v časti Nastavenia. Keď je iCloud povolený, spoločnosť Apple bude váš obsah automaticky ukladať na svojich serveroch alebo serveroch poskytovateľa tretej strany tak, aby ste k nemu neskôr mali prístup alebo aby mohol byť pomocou bezdrôtového spojenia načítaný vo vašich ďalších zariadeniach alebo počítačoch s aktivovaným iCloudom. 

I. POŽIADAVKY NA POUŽÍVANIE SLUŽBY          A. Vek. Služba je dostupná iba pre osoby vo veku 13 rokov alebo staršie (alebo v ekvivalentnom minimálnom veku v príslušnej jurisdikcii) a tiež v prípade, že máte menej než 13 rokov a vášš Apple účet vám bolo poskytnuté na základe žiadosti od schválenej vzdelávacej inštitúcie alebo zriadené v rámci funkcie Rodinné zdieľanie niektorým rodičom alebo zákonným zástupcom. Vedome nezhromažďujeme, nepoužívame ani nezverejňujeme osobné informácie od detí do 13 rokov alebo ekvivalentného minimálneho veku v príslušnej jurisdikcii bez overiteľného súhlasu rodičov  Rodičia a zákonní zástupcovia by tiež mali maloletým osobám pripomenúť, že rozhovory s cudzími osobami na internete môžu byť nebezpečné, a mali by prijať vhodné preventívne opatrenia na ochranu detí vrátane monitorovania ich používania tejto služby.

Na používanie služby nesmiete byť osobou, ktorá je vylúčená z prijímania služby podľa zákonov Spojených štátov amerických alebo iných príslušných jurisdikcií vrátane jurisdikcie krajiny, v ktorej máte pobyt alebo v ktorej službu používate. Prijatím tejto zmluvy vyjadrujete, že ste porozumeli ustanoveniam uvedeným vyššie a že s týmito ustanoveniami súhlasíte.          B. Zariadenia a účty. Používanie služby si môže vyžadovať kompatibilné zariadenia, prístup na internet a určitý softvér (ktorý môže byť spoplatnený), môže si vyžadovať pravidelné aktualizácie a môže byť ovplyvnené fungovaním týchto faktorov. Spoločnosť Apple si vyhradzuje právo obmedziť množstvo účtov iCloud (ďalej len „účty“), ktoré môžu byť vytvorené zo zariadenia, a počet zariadení spojených s účtom. Niektoré transakcie a funkcie si môžu vyžadovať najnovšiu verziu požadovaného softvéru. Súhlasíte s tým, že za dodržiavanie týchto požiadaviek zodpovedáte vy.           C. Obmedzenia použitia.  Súhlasíte s tým, že službu budete používať výlučne na účely povolené touto zmluvou a iba v rozsahu povolenom akýmkoľvek platným zákonom, právnym predpisom alebo všeobecne zaužívanou praxou v príslušnej jurisdikcii. Pre váš účet je vyhradená úložná kapacita 5 GB, ako je uvedené na stránkach funkcií iCloudu. Dodatočné úložisko je možné dokúpiť, ako je uvedené nižšie. Presiahnutie akéhokoľvek povoleného alebo primeraného obmedzenia šírky pásma alebo úložnej kapacity (napríklad miesta na zálohu alebo e\-mailový účet) je zakázané a môže vám zabrániť v zálohovaní do iCloudu, pridávaní dokumentov alebo prijímaní nových e\-mailov odoslaných na vašu iCloud e\-mailovú adresu. Ak vaše používanie služby alebo iné správanie úmyselne alebo neúmyselne ohrozí schopnosť spoločnosti Apple poskytovať službu alebo iné systémy, spoločnosť Apple bude oprávnená podniknúť všetky primerané kroky na ochranu služby a systémov spoločnosti Apple, ktoré môžu zahŕňať pozastavenie vášho prístupu k službe. Opakované porušenie obmedzení môže mať za následok zrušenie vášho účtu.

Ak ste subjekt, na ktorý sa vzťahuje táto zmluva, obchodný partner alebo zástupca subjektu, na ktorý sa vzťahuje táto zmluva, alebo zástupca obchodného partnera (tak, ako sú tieto pojmy definované v zákone 45 C.F.R § 160\.103\), súhlasíte s tým, že nebudete používať žiadny komponent, funkciu ani inú súčasť iCloudu na vytváranie, prijímanie, údržbu alebo prenos „chránených informácií o zdravotnom stave“ (tak, ako je tento pojem definovaný v zákone 45 C.F.R § 160\.103\) ani nebudete používať službu iCloud žiadnym spôsobom, ktorý by zo spoločnosti Apple (alebo akejkoľvek dcérskej spoločnosti spoločnosti Apple) urobil vášho obchodného partnera alebo obchodného partnera akejkoľvek tretej strany.          D. Dostupnosť služby. Služba alebo akákoľvek jej funkcia alebo súčasť nemusí byť k dispozícii vo všetkých jazykoch alebo krajinách a spoločnosť Apple neposkytuje žiadne vyhlásenia o tom, že služba alebo akákoľvek jej funkcia alebo súčasť je vhodná alebo dostupná na používanie v akejkoľvek konkrétnej oblasti. V rozsahu, v akom sa rozhodnete pre prístup k službe a jej používanie, robíte tak z vlastnej iniciatívy a zodpovedáte za dodržanie všetkých platných zákonov.          E. Zmeny služby.  Spoločnosť Apple si vyhradzuje právo kedykoľvek upraviť túto zmluvu a zaviesť nové alebo dodatočné podmienky a ustanovenia používania služby za predpokladu, že všetky podstatné nepriaznivé zmeny služby alebo platných zmluvných podmienok vám oznámi 30 dní vopred s výnimkou prípadov, keď by nebolo rozumné oznamovať tieto zmeny v dôsledku okolností súvisiacich s právnymi, regulačnými alebo vládnymi opatreniami, s riešením bezpečnosti používateľov, ochranou osobných údajov používateľov alebo riešením otázok technickej integrity, s odvrátením prerušenia poskytovania služieb ostatným používateľom, s prírodnou katastrofou, katastrofickou udalosťou, vojnou alebo inou podobnou udalosťou mimo primeranej kontroly spoločnosti Apple. Pokiaľ ide o platené služby iCloud, napríklad službu iCloud\+ definovanú nižšie, spoločnosť Apple nevykoná žiadne podstatné nepriaznivé zmeny služby do konca aktuálneho plateného obdobia, pokiaľ zmena nie je z oprávnených dôvodov nevyhnutná na zaistenie dodržania právnych, regulačných alebo vládnych opatrení, na zaistenie bezpečnosti používateľov, ochranu osobných údajov používateľov alebo riešenie otázok technickej integrity, na odvrátenie prerušenia poskytovania služieb ostatným používateľom, na odvrátenie vzniku problémov vyplývajúcich z prírodnej katastrofy, katastrofickej udalosti, vojny alebo inej podobnej udalosti mimo primeranej kontroly spoločnosti Apple. V prípade, že spoločnosť Apple vykoná podstatné nepriaznivé zmeny služby, máte právo ukončiť túto zmluvu a zrušiť svoj účet, pričom vám spoločnosť Apple v takomto prípade vráti pomernú časť akejkoľvek vopred zaplatenej sumy za aktuálne platené obdobie. Spoločnosť Apple nenesie zodpovednosť za žiadne úpravy služby ani podmienok používania služby vykonané v súlade s touto časťou I.E.

II. FUNKCIE A SLUŽBY          A. Fotky.            1\.  iCloud Fotky. Keď povolíte službu iCloud Fotky, vaše fotky, videá, metadáta a všetky úpravy vykonané v aplikácii Fotky v zariadení so systémom iOS, počítači so systémom macOS alebo v PC so systémom Windows sa automaticky nahrajú a uložia do iCloudu a potom prenesú do všetkých vašich ostatných zariadení a počítačov, v ktorých je povolená služba iCloud Fotky. Rozlíšenie fotiek a videí sa môže líšiť v závislosti od nastavení zariadenia a dostupného úložiska.  Fotky a videá v plnom rozlíšení si môžete kedykoľvek stiahnuť.            2\. Zdieľané albumy.  Pri používaní služby Zdieľané albumy bude spoločnosť Apple uchovávať všetky fotky a videá, ktoré sa rozhodnete zdieľať, až kým ich nevymažete. K zdieľaným fotkám a videám sa dostanete z  Apple zariadenia,  ktorá má prístup k službe Zdieľané albumy. Osoby, ktoré pozvete do zdieľaných albumov, si môžu prezerať, ukladať, kopírovať a zdieľať tieto fotky a videá a zároveň pridávať vlastné fotky, videá a komentáre.  Ak sa rozhodnete zdieľať fotky cez službu Zdieľané albumy prostredníctvom webového odkazu, budú verejne dostupné pre každého, komu bol poskytnutý tento webový odkaz alebo kto má k danému odkazu prístup. Ak chcete zastaviť zdieľanie jednotlivých fotiek, videí, komentárov alebo celých zdieľaných albumov, môžete ich kedykoľvek vymazať.  Obsah, ktorý bol pred vymazaním obsahu skopírovaný zo zdieľaného albumu do iného zariadenia alebo počítača, sa však nevymaže.  

            3\. Zdieľaná Fotoknižnica.  Ak máte povolené iCloud Fotky, môžete vytvoriť zdieľanú knižnicu až s piatimi ďalšími ľuďmi alebo sa k nejakej pripojiť.  Keď pridáte fotky a videá do zdieľanej Fotoknižnice, presunú sa z vašej osobnej knižnice do zdieľanej knižnice. Všetci účastníci majú rovnaké povolenia na pridávanie, úpravu a vymazávanie obsahu v zdieľanej knižnici. Všetci účastníci v zdieľanej knižnici majú prístup k obsahu zdieľanej knižnice, no jej obsah sa započítava len do objemu úložiska v iCloude osoby, ktorá danú zdieľanú knižnicu vytvorila.  Ak sa vlastníkovi minie úložisko v iCloude, do zdieľanej knižnice už viac nie je možné pridávať obsah a zmeny, ako úpravy, označenie obľúbených položiek a úpravy metadát, sa prestanú synchronizovať.  Používatelia mladší ako 13 rokov (alebo mladší, ako je ekvivalentný minimálny vek v príslušnej jurisdikcii) s  Apple účtom založeným rodičom alebo zákonným zástupcom sa môžu zapojiť iba do zdieľanej knižnice s ostatnými členmi rodiny.

          B. Zdieľanie priečinkov a súborov. Pri používaní služby iCloud Zdieľanie priečinkov a súborov bude spoločnosť Apple uchovávať všetky súbory, ktoré sa rozhodnete zdieľať, až kým ich nevymažete.  K zdieľaným súborom sa dostanete z ľubovoľného Apple zariadenia, v ktorom je povolená služba iCloud Drive. Iným osobám môžete udeliť prístup na prezeranie, ukladanie, kopírovanie alebo upravovanie týchto súborov.  Okrem toho môžete osobám udeliť práva na upravovanie súborov alebo len na ich prezeranie.  Ak sa rozhodnete zdieľať súbory cez službu iCloud Zdieľanie priečinkov a súborov prostredníctvom webového odkazu, budú verejne dostupné pre každého, komu bol poskytnutý tento webový odkaz.  Zdieľanie súborov môžete kedykoľvek zastaviť.  Po zastavení zdieľania budú súbory odstránené zo služby iCloud Drive a zariadení všetkých ostatných používateľov. Súbory, ktoré boli predtým skopírované do iného zariadenia alebo počítača, sa však nevymažú.          C. Mail Drop. Ak ste sa prihlásili do iCloudu a odosielate e\-mailové správy s veľkými prílohami prostredníctvom aplikácie Mail v systéme macOS alebo služby iCloud Mail na webe, bude vám ponúknutá možnosť použiť službu Mail Drop.  Pri použití služby Mail Drop budú veľké prílohy dočasne uchované na serveroch iCloudu s cieľom sprostredkovať ich doručenie. Spoločnosť Apple odošle príjemcom odkaz na prílohu alebo náhľad prílohy (v závislosti od e\-mailovej aplikácie príjemcu). Dočasne uložené veľké prílohy e\-mailov sa nezapočítajú do vášho úložného limitu v iCloude. Ďalšie informácie o službe Mail Drop nájdete na stránke https://support.apple.com/HT203093\.           D. Aplikácie tretích strán. Ak sa prihlasujete do určitých aplikácií tretích strán pomocou prihlasovacích údajov iCloudu, súhlasíte s tým, že aplikácia vám bude môcť ukladať údaje v osobnom účte iCloud a spoločnosť Apple bude v mene príslušného vývojára aplikácie tretej strany zhromažďovať, ukladať a spracúvať takéto údaje v súvislosti s vaším používaním služby a takýchto aplikácií. Údaje, ktoré aplikácia ukladá vo vašom osobnom účte iCloud, sa budú započítavať do vášho limitu úložiska.  Takéto údaje sa môžu zdieľať s inou aplikáciou, ktorú ste stiahli od rovnakého vývojára aplikácií.           E. Rodinné zdieľanie. Služba Rodinné zdieľanie vám umožňuje zdieľať vybraný zakúpený obsah, ako napríklad položky zakúpené v obchodoch a predplatné služieb spoločnosti Apple, s členmi rodiny. Zároveň môžete s členmi rodiny zdieľať vybraný obsah, napríklad fotky, kalendáre, polohu a informácie o čase strávenom pred obrazovkou, v závislosti od toho, čo sa vaša rodina rozhodla zdieľať.  Zdieľať môžete aj určité predplatné a nákupy v aplikácii od tretích strán.  Ďalšie informácie týkajúce sa zdieľania zakúpeného obsahu nájdete v zmluvných podmienkach mediálnych služieb spoločnosti Apple na stránke https://www.apple.com/legal/internet\-services/itunes/ww.  Ďalšie informácie o zdieľaní obsahu a údajov o používaní zariadenia a o polohe s členmi rodiny nájdete na stránke https://www.apple.com/family\-sharing/.

          F. Webový účet iCloud.  Ak sa prihlásite do služby pomocou webového účtu v zariadení alebo počítači inej značky ako Apple, budete mať prístup iba k obmedzenému súboru funkcií služby. Získate dodatočné bezplatné úložisko s kapacitou 1 GB, pričom s webovým účtom tento objem nebudete môcť ďalej zvýšiť. Podmienkou prístupu k službe pomocou webového účtu je váš súhlas so všetkými príslušnými podmienkami a ustanoveniami nachádzajúcimi sa v tejto zmluve, okrem iného vrátane všetkých podmienok používania služby, obmedzení používania, dostupnosti, programu Public Beta, vyhlásení o zárukách, pravidiel týkajúcich sa obsahu a správania a ukončenia zmluvy. Podmienky nachádzajúce sa v tejto zmluve, ktoré sa týkajú funkcií nedostupných pre webových používateľov, sa na vás vzťahovať nebudú. Patrí k nim napríklad používanie lokalizačných služieb a platba poplatkov za zväčšenie úložiska v iCloude. Ďalej súhlasíte s tým, že ak následne pristúpite k webovému účtu zo zariadenia alebo počítača značky Apple, bez ohľadu na to, či ide o vaše vlastné zariadenie alebo počítač, spoločnosť Apple môže váš webový účet automaticky aktualizovať na plnohodnotný účet iCloud a poskytnúť vám všetky dostupné funkcie služby vrátane zväčšenej bezplatnej úložnej kapacity. Ak sa rozhodnete pristúpiť k webovému účtu zo zariadenia alebo počítača značky Apple a váš účet sa inovuje na úplnú funkčnosť služby, súhlasíte s tým, že na vaše používanie služby sa vzťahujú všetky podmienky a ustanovenia obsiahnuté v tomto dokumente. Ak nechcete mať úplný účet iCloud, neprihlasujte sa do webového účtu zo zariadenia alebo počítača značky Apple.          G. iCloud\+.  „iCloud\+“ je prémiová predplatená služba iCloud, ktorá ponúka prístup k dodatočnému úložisku a určitým prémiovým funkciám.  Predplatené plány pre iCloud\+ sa nazývajú predplatné služby iCloud\+.  V závislosti od požiadaviek vyplývajúcich z vašej polohy môžete získať niektoré alebo všetky z nasledujúcich funkcií služby iCloud\+, ak máte predplatné služby iCloud\+ alebo s vami niekto vo vašej skupine Rodinného zdieľania bude zdieľať svoje predplatné služby iCloud\+:

            1\. Súkromný prenos.  Súkromný prenos zvyšuje súkromie a zabezpečenie pripojenia k webu a jeho prehľadávania, pretože šifruje internetový obsah a odosiela ho prostredníctvom minimálne dvoch internetových prenosov.  Pri používaní funkcie Súkromný prenos sa niektoré webové stránky nemusia správať podľa očakávania. Môže sa napríklad stať, že sa zobrazí obsah pre nesprávnu oblasť alebo si prihlásenie bude vyžadovať niekoľko krokov navyše. Súkromný prenos môžete kedykoľvek zapnúť alebo vypnúť v Nastaveniach iCloudu. Súkromný prenos môže zároveň ovplyvniť schopnosť internetového poskytovateľa vylúčiť spotrebované dáta z dát započítavaných do dátového limitu, čo môže viesť k dodatočným poplatkom zo strany internetového poskytovateľa.  Súkromný prenos môže byť zo začiatku k dispozícii v beta verzii. V takom prípade pôjde o beta funkciu, na ktorú sa vzťahujú ustanovenia časti VI.C. (Program Public Beta).

             2\. Skryť môj email.  Funkcia Skryť môj email vám umožňuje generovať jedinečné a náhodné e\-mailové adresy, ktoré budú správy preposielať na e\-mailovú adresu podľa vášho výberu.  Spoločnosť Apple si vyhradzuje právo obmedziť počet e\-mailových adries dostupných v rámci tejto funkcie alebo ukončiť používanie aliasu, ak budú pri používaní porušené podmienky a ustanovenia stanovené v tomto dokumente.               3\. Video zabezpečené HomeKitom.  Video zabezpečené HomeKitom v službe iCloud\+ vám umožňuje ukladať videá z kompatibilných domácich bezpečnostných kamier v iCloude a na diaľku si pozerať záznamy.  Video zabezpečené HomeKitom vyžaduje podporovaný plán iCloud\+, kompatibilnú bezpečnostnú kameru s HomeKitom a HomePod, Apple TV alebo iPad ako domáce centrum.  Niektoré plány iCloud\+ môžu mať obmedzený počet dostupných kamier alebo videostreamov.               4\. Vlastné e\-mailové domény.  Svoju adresu v službe iCloud Mail si môžete prispôsobiť pomocou vlastného názvu domény (ak je k dispozícii) a pozvať členov svojej rodiny, aby používali rovnakú doménu so svojimi účtami iCloud Mail.  Každá osoba môže mať na jednu doménu maximálne tri e\-mailové adresy.  Pošta uložená v iCloude sa započítava do vášho úložiska v iCloude. Ak sa vám minie v iCloude ukladací priestor, nebudete môcť na vlastnú e\-mailovú adresu prijímať nové správy, kým si nesprístupníte viac priestoru.  Spoločnosť Apple si vyhradzuje právo odmietnuť možnosť prispôsobiť adresu v službe iCloud Mail pomocou vlastného názvu domény, ktorý je nezákonný, obťažujúci, výhražný, škodlivý, protiprávny, ohovárajúci, hanlivý, zneužívajúci, násilný, obscénny, vulgárny, zasahujúci do súkromia iných, nenávistný, rasovo alebo etnicky urážlivý alebo je inak neprípustný.  Niektoré funkcie služby iCloud\+ nie sú k dispozícii vo všetkých krajinách alebo oblastiach.  

          H. Dvojfaktorová autentifikácia a automaticky vytáčané hovory/textové správy. Ak sa pre svoj Apple účet rozhodnete povoliť dvojfaktorovú autentifikáciu, súhlasíte s tým, že a) poskytnete spoločnosti Apple minimálne jedno telefónne číslo a b) budete prijímať automaticky vytáčané alebo vopred nahrávané hovory a textové správy od spoločnosti Apple na akékoľvek poskytnuté telefónne číslo. Takéto hovory alebo textové správy môžeme používať na i) pomoc pri udržiavaní bezpečnosti účtu pri prihlasovaní, ii) pomoc pri prístupe k vášmu účtu v prípade, že zabudnete heslo, alebo iii) v inej situácii potrebnej na správu vášho účtu alebo výkonu tejto zmluvy, našich pravidiel, príslušných zákonov alebo akýchkoľvek iných zmlúv, ktoré sme s vami mohli uzavrieť.

          I. Pomoc s obnovou účtu.  Ako kontakt na obnovu môžete pridať jednu alebo viac osôb, ktoré môžu pomocou svojho zariadenia vygenerovať kód, ktorý vám pomôže obnoviť prístup k vášmu účtu a dátam.  Kontakt na obnovenie musí mať viac ako 13 rokov (alebo zodpovedajúci minimálny vek požadovaný v relevantnej jurisdikcii), musí mať Apple účet, dvojfaktorovú autentifikáciu a zariadenie od spoločnosti Apple s aktivovaným kódom zariadenia.  Nebude môcť získať priamy prístup k vášmu účtu.  Vašou zodpovednosťou je udržiavať kontakty na obnovu v aktuálnom stave. 

          J. Pokročilá ochrana dát. Funkcia Pokročilá ochrana dát vám umožňuje zapnúť používanie E2EE šifrovania, ktoré zaistí ešte lepšiu ochranu ďalších kategórií vašich dát v iCloude vrátane iCloud zálohy, Fotiek, Poznámok a súborov uložených v službe iCloud Drive. Ak chcete zapnúť funkciu Pokročilá ochrana dát, musíte mať pre svoj Apple účet povolenú dvojfaktorovú autentifikáciu a k tomu dôveryhodné zariadenie pre daný účet s aktivovaným kódom alebo heslom (za dôveryhodné zariadenia sa považujú také, v ktorých ste sa prihlásili do účtu pomocou dvojfaktorovej autentifikácie). Okrem toho budete musieť vygenerovať aj kľúč obnovy alebo určiť aspoň jeden kontakt na obnovu účtu, ktorý vám pomôže znova sa dostať do účtu a k dátam v prípade, že zabudnete heslo účtu, nebudete mať prístup do žiadneho z dôveryhodných zariadení alebo zabudnete kódy či heslá zariadení. Svoje kontakty na obnovu môžete kedykoľvek zmeniť, no musia mať viac ako 13 rokov (alebo zodpovedajúci minimálny vek požadovaný v krajine pobytu kontaktu na obnovu), Apple účet so zapnutou dvojfaktorovou autentifikáciou a zariadenie Apple s nastaveným kódom alebo heslom. Keď zapnete funkciu Pokročilá ochrana dát, spoločnosť Apple vám nebude vedieť pomôcť s obnovením dát, ktoré sú ňou chránené. Preto je vašou zodpovednosťou udržiavať kľúč obnovy v bezpečí a/alebo kontakty na obnovu aktuálne. Spoločnosť Apple nenesie žiadnu zodpovednosť, ak sa vám nepodarí dostať do účtu alebo k dátam v dôsledku toho, že neochránite svoj kľúč obnovy alebo vám váš kontakt na obnovu nebude chcieť alebo vedieť pomôcť znova sa dostať do účtu a k dátam. Spravovaný Apple účet a detské účty funkciu Pokročilá ochrana dát používať nemôžu. Funkciu Pokročilá ochrana dát môžete kedykoľvek vypnúť.

          K. Bezpečnostné kľúče. Funkcia Bezpečnostné kľúče vám umožňuje vyžadovať, aby sa pri prihlasovaní pomocou Apple účtu používal fyzický bezpečnostný kľúč. Funkcia Bezpečnostné kľúče vyžaduje, aby ste pre svoj Apple účet mali povolenú dvojfaktorovú autentifikáciu a aby ste ako jeden z dvoch faktorov používali bezpečnostný kľúč tretej strany s certifikáciou FIDO. Funkcia Bezpečnostné kľúče vám umožňuje použiť dôveryhodné zariadenie na pridanie nového kľúča alebo úplné vypnutie funkcie Bezpečnostné kľúče v záujme zachovania prístupu k účtu. Ak však prídete o všetky bezpečnostné kľúče, ako aj dôveryhodné zariadenia, natrvalo stratíte prístup k svojmu účtu a spoločnosť Apple vám nebude vedieť pomôcť znova sa dostať do účtu ani k údajom. Spoločnosť Apple nenesie žiadnu zodpovednosť, ak sa vám nepodarí dostať do účtu alebo k dátam v dôsledku toho, že neochránite svoje fyzické bezpečnostné kľúče alebo tieto kľúče zlyhajú. Spravovaný Apple účet a detské účty funkciu Bezpečnostné kľúče používať nemôžu.

          L. Digitálne dedičstvo.  Vďaka funkcii Digitálne dedičstvo sa môžete rozhodnúť pridať minimálne jeden kontakt, ktorý bude mať prístup k určitým dátam vo vašom účte po vašej smrti a bude ich môcť stiahnuť.  Ak stanovené kontakty poskytnú spoločnosti Apple doklad o vašej smrti a budú mať požadovaný kód, automaticky získajú prístup k určitým dátam vo vašom účte a zo všetkých vašich zariadení sa odstráni Zámok aktivácie.  Preto je vašou zodpovednosťou udržiavať kontakty na digitálne dedičstvo v aktuálnom stave.  Viac informácií o funkcii Digitálne dedičstvo sa dozviete na stránkach https://support.apple.com/HT212360 a https://support.apple.com/HT212361\.              M. Používanie služieb založených na poloheSpoločnosť Apple a jej partneri a poskytovatelia licencií môžu poskytovať určité funkcie alebo služby, ktoré vychádzajú z informácií o polohe zistenej zariadením využívajúcim GPS (alebo podobnú technológiu, v prípade jej dostupnosti) a zdieľaný bezdrôtový bod pripojenia (verejný Wi\-Fi prístupový bod) a oblasti pokryté vysielačmi. Na poskytovanie takýchto funkcií a služieb, v prípade ich dostupnosti, spoločnosť Apple a jej partneri a poskytovatelia licencií musia zhromažďovať, používať, prenášať, spracúvať a uchovávať údaje o vašej polohe vrátane, nie však výlučne, geografickej polohy vášho zariadenia a informácií súvisiacich s vaším účtom a s všetkým zariadeniami, v ktorých sa s ním zaregistrujete, vrátane, nie však výlučne, vášho Apple účtu, ID a názvu a typu zariadenia. 

Súhlas so zhromažďovaním, používaním, prenosom, spracúvaním a uchovávaním údajov o polohe a účte, ktorý ste poskytli spoločnosti Apple a jej partnerom a poskytovateľom licencií, môžete kedykoľvek odvolať tak, že nebudete používať funkcie založené na polohe a vypnete aplikáciu Nájsť (vrátane predošlých aplikácií Nájsť môj iPhone a Nájsť priateľov, ďalej spoločne nazývaných „Nájsť“) alebo lokalizačné služby v aplikácii Nastavenia (podľa potreby) v zariadení. Pri používaní služieb tretích strán, ktoré využívajú alebo poskytujú údaje o polohe ako súčasť služby, sa na vás budú vzťahovať podmienky a zásady ochrany osobných údajov tretích strán týkajúce sa používania údajov o polohe službami týchto tretích strán, preto by ste si ich mali preštudovať. Žiadne údaje o polohe poskytnuté službou nie sú určené nato, aby sa z nich vychádzalo v situáciách, v ktorých sa vyžadujú presné informácie o polohe alebo v ktorých by chybné, nepresné, oneskorené alebo neúplné údaje o polohe mohli viesť k úmrtiu, zraneniu alebo škode na majetku alebo životnom prostredí Spoločnosť Apple bude pri poskytovaní služby konať kvalifikovane a s náležitou starostlivosťou, avšak ani spoločnosť Apple, ani jej poskytovatelia služieb a/alebo obsahu nezaručujú dostupnosť, presnosť, úplnosť, spoľahlivosť alebo včasnosť údajov o polohe alebo akýchkoľvek iných dát zobrazených službou. SLUŽBY ZALOŽENÉ NA POLOHE NIE SÚ URČENÉ ANI VHODNÉ NA POUŽITIE AKO NÚDZOVÝ LOKALIZAČNÝ SYSTÉM.          N. Aplikácia Nájsť Keď v zariadení so systémom iOS 13, iPadOS alebo macOS Catalina alebo novším zapnete iCloud a lokalizačné služby, aplikácia Nájsť (v zariadeniach so systémom iOS 8 až iOS 12 Nájsť môj iPhone) sa v danom zariadení a príslušenstve značky Apple, ktoré je s ním spárované, zapne automaticky.  Po zapnutí bude vaše zariadenie automaticky prepojené s vaším Apple účtom a predtým, ako bude môcť ktokoľvek (vrátane vás) vypnúť aplikáciu Nájsť, odhlásiť sa z iCloudu a vymazať či aktivovať zariadenie, sa bude vyžadovať vaše heslo Apple účtu.  Spoločnosť Apple a jej oprávnení zástupcovia nemusia vykonať služby hardvérovej alebo softvérovej podpory vrátane služieb patriacich do obmedzenej záruky spoločnosti Apple, ak pred poskytnutím služby nevypnete aplikáciu Nájsť.  Spoločnosť Apple nenesie žiadnu zodpovednosť za vaše zlyhanie pri ochrane zariadenia so systémom iOS pomocou kódu, zapnutia režimu Stratené a/alebo prijatia či reagovania na upozornenia a komunikáciu.  Spoločnosť Apple nenesie žiadnu zodpovednosť za vrátenie zariadenia so systémom iOS do vašich rúk, ani za žiadnu stratu dát v zariadení so systémom iOS.

Sieť aplikácie Nájsť je verejná funkcia, ktorá vám aj ostatným môže pomôcť zistiť polohu stratených zariadení, keď tieto zariadenia nie sú pripojené na internet. Ak je sieť aplikácie Nájsť v zariadení zapnutá, dokáže rozpoznať prítomnosť neďalekých offline zariadení cez Bluetooth (alebo podobné technológie). Ak zariadenie rozpozná stratené offline zariadenie, pomocou Wi\-Fi alebo mobilného dátového pripojenia bezpečne nahlási jeho približnú polohu Apple účtu spojenému s daným zariadením, aby si jeho vlastník mohol polohu svojho zariadenia zobraziť v aplikácii Nájsť. Nahlasovanie polohy používa koncové šifrovanie a spoločnosť Apple polohu nahlasujúceho ani offline zariadenia nevidí. Sieť aplikácie Nájsť môžete zakázať v aplikácii Nastavenia.

          O. ZálohaSlužba iCloud Záloha pravidelne vytvára automatické zálohy zariadení so systémom iOS, keď je zamknutá obrazovka zariadenia, zariadenie je pripojené k zdroju napájania a na internet prostredníctvom Wi\-Fi siete. Ak zariadenie nebolo zálohované v iCloude viac než stoosemdesiat (180\) dní, spoločnosť Apple si vyhradzuje právo vymazať ľubovoľné zálohy súvisiace s daným zariadením. Zálohy môžu obsahovať nastavenia zariadenia, charakteristiky zariadenia, fotky a videá, dokumenty, vaše správy, zvonenia, dáta aplikácie Zdravie a ďalšie dáta aplikácií. Ďalšie informácie nájdete na stránke https://support.apple.com/HT207428\.  Do iCloud zálohy sa nezálohuje tento obsah: obsah zakúpený v obchode iTunes Store, App Store alebo v službe Apple Books, médiá synchronizované z vášho počítača a vaša knižnica fotiek v prípade, ak ste povolili službu iCloud Fotoknižnica. Spoločnosť Apple bude pri poskytovaní služby konať kvalifikovane a s náležitou starostlivosťou, avšak, V NAJVÄČŠOM MOŽNOM ROZSAHU POVOLENOM PLATNÝMI ZÁKONMI SPOLOČNOSŤ APPLE NEGARANTUJE ANI NEZARUČUJE, ŽE AKÝKOĽVEK OBSAH, KTORÝ MÔŽETE ULOŽIŤ ALEBO MAŤ SPRÍSTUPNENÝ PROSTREDNÍCTVOM SLUŽBY, NEBUDE PREDMETOM NEÚMYSELNÉHO POŠKODENIA, STRATENÝ ALEBO ODSTRÁNENÝ V SÚLADE S PODMIENKAMI TEJTO ZMLUVY, A SPOLOČNOSŤ APPLE NEBUDE NIESŤ ZODPOVEDNOSŤ, AK NASTANE TAKÉTO POŠKODENIE, NARUŠENIE, STRATA ALEBO ODSTRÁNENIE. Uchovávanie vhodnej alternatívnej zálohy vašich informácií a dát je vašou vlastnou zodpovednosťou.

III. NAVÝŠENIA PREDPLATENÝCH PLÁNOVPredplatené plány pre iCloud\+ si možno kúpiť vo forme predplatného.

          A. PlatbaPo prechode na predplatenú službu iCloud\+, ktorá vám poskytne viac úložiska a dodatočné funkcie, bude spoločnosť Apple automaticky a opakovane účtovať poplatok za vybraný plán vrátane všetkých príslušných daní na spôsob úhrady nastavený vo vašom Apple účtu (napr. spôsob úhrady používaný pri nákupoch v obchodoch iTunes Store a App Store alebo v službe Apple Books, ak sú k dispozícii) alebo spôsob úhrady nastavený v rodinnom účte. Detailné informácie o jednotlivých plánoch a poplatkoch nájdete na stránke https://support.apple.com/HT201238\.  Ak ste organizátor rodiny, súhlasíte s tým, že spoločnosť Apple vám opakovane na váš spôsob úhrady bude účtovať poplatky za členov rodiny, ktorí si navýšili plán. Spoločnosť Apple môže zároveň získať predbežný súhlas so sumou do výšky sumy transakcie a pravidelne vás kontaktovať e\-mailom na e\-mailovú adresu spojenú s vaším Apple účtom na účely pripomenutia úhrady a inej komunikácie súvisiacej s účtom v rámci vášho predplatného.  

Svoje predplatné môžete zmeniť zvýšením alebo znížením úrovne svojho plánu v časti iCloud v aplikácii Nastavenia v zariadení alebo na paneli iCloud v časti Systémové nastavenia v Macu alebo v iCloude pre Windows v PC.Príslušný poplatok za zvýšenú úroveň plánu bude splatný okamžite, zníženie úrovne plánu sa prejaví v nasledujúcom ročnom alebo mesačnom zúčtovacom termíne ZODPOVEDÁTE ZA VČASNÉ ZAPLATENIE VŠETKÝCH POPLATKOV A ZA TO, ŽE SPOLOČNOSTI APPLE POSKYTNETE NA ÚČELY PLATBY VŠETKÝCH POPLATKOV PLATNÉ ÚDAJE O KREDITNEJ KARTE ALEBO PLATOBNOM ÚČTE. Ak spoločnosť Apple nebude schopná úspešne zaúčtovať splatné poplatky z vašej kreditnej karty alebo platobného účtu, vyhradzuje si právo zrušiť alebo obmedziť prístup k vášmu uloženému obsahu, vymazať váš uložený obsah alebo zrušiť váš účet. Ak chcete určiť inú kreditnú kartu alebo platobný účet alebo ak došlo k zmene údajov o vašej kreditnej karte alebo platobnom účte, musíte zmeniť svoje údaje online v časti Informácie o účte v iCloude. Váš prístup k službám môže byť dočasne narušený, kým spoločnosť Apple neoverí vaše nové platobné údaje. V súvislosti s účtom vás môžeme kontaktovať e\-mailom, a to okrem iného z dôvodov týkajúcich sa dosiahnutia alebo prekročenia vášho limitu úložiska. Ak ste zákazník v Brazílii, bez ohľadu na skutočnosti uvedené v tomto dokumente platí:V prípade všetkých poplatkov, ktoré vám účtuje spoločnosť Apple, môže spoločnosť Apple na vykonávanie činností súvisiacich s vyberaním a úhradou poplatkov, ktoré dlhujete v súvislosti s účtom iCloud, využívať pridruženú spoločnosť.  Celková cena bude okrem toho obsahovať cenu za zväčšenie plus všetky splatné poplatky kreditnej karty. Nesiete zodpovednosť za všetky príslušné dane s výnimkou akýchkoľvek príslušných zrážkových daní, ktoré vyberá pridružená spoločnosť spoločnosti Apple. Aby bolo možné uskutočniť tieto transakcie, musíte poskytnúť všetky informácie o svojom účte vyžadované spoločnosťou Apple. Beriete na vedomie a súhlasíte s tým, že ak neposkytnete všetky požadované informácie o účte, spoločnosť Apple bude mať právo zrušiť váš účet.           B. Právo na odstúpenieAk sa rozhodnete zrušiť svoje predplatné po počiatočnom nákupe alebo začatí ľubovoľného predlžovacieho obdobia (ak využívate ročné predplatné), môžete to urobiť tak, že informujete spoločnosť Apple jasným vyhlásením (p. príslušné informácie o adrese v časti Všeobecné nižšie) do 14 dní od prijatia potvrdzujúcej e\-mailovej správy, a to tak, že sa obrátite na zákaznícky servis. Nemusíte uviesť dôvod zrušenia. Oznámenie o zrušení musíte odoslať do uplynutia 14\-dňovej lehoty, aby ste splnili termín povoleného zrušenia. Zákazníci v EÚ a Nórsku majú navyše právo informovať nás použitím vzorového formulára zrušenia uvedeného nižšie:Pre:  Apple Distribution International Ltd., Hollyhill Industrial Estate, Hollyhill, Cork, Írsko:

Týmto oznamujem, že odstupujem od zmluvy týkajúcej sa tohto: \[PLÁN A TRVANIE PREDPLATNÉHO, napr. NAVÝŠENIE MESAČNÉHO PREDPLATENÉHO PLÁNU ICLOUD NA 200 GB]Objednané \[ZADAJTE DÁTUM] Meno zákazníkaAdresa zákazníkaDátum Dôsledky zrušenia Do 14 dní odo dňa, keď dostaneme oznámenie o zrušení, vaše úložisko zmenšíme späť na 5 GB a vrátime vám peniaze. Ak ste počas tohto obdobia použili viac ako 5 GB úložiska, nebude možné vytvárať ďalšie iCloud zálohy ani používať niektoré funkcie až do zmenšenia objemu použitého úložiska. Použijeme rovnaký spôsob úhrady, aký ste použili vy pri transakcii, a za vrátenie peňazí vám nebudeme účtovať žiadne poplatky. IV. Vaše používanie služby          A. Váš účetAko registrovaný používateľ služby si musíte zriadiť účet. Informácie o svojom účte neprezrádzajte nikomu inému. Ste výlučne zodpovední za zachovanie dôvernosti a bezpečnosti svojho účtu a za všetky aktivity, ktoré sa uskutočnia na vašom účte alebo prostredníctvom vášho účtu, pričom súhlasíte s tým, že okamžite oznámite spoločnosti Apple každé narušenie bezpečnosti svojho účtu. Ďalej beriete na vedomie a súhlasíte s tým, že služba je navrhnutá a určená na osobné používanie na individuálnom základe a údaje o svojom účte a/alebo hesle by ste nemali poskytnúť inej osobe. Za predpokladu, že sme vynaložili primerané schopnosti a s náležitou starostlivosťou, nebude spoločnosť Apple zodpovedať za žiadne straty, ktoré vznikli z dôvodu neoprávneného používania vášho účtu v dôsledku nedodržania týchto pravidiel z vašej strany.Ak chcete používať službu, musíte zadať svoj Apple účet a heslo na overenie účtu. Súhlasíte s tým, že pri registrácii a používaní služby poskytnete správne a úplné informácie (ďalej len „registračné údaje služby“), ako aj s tým, že budete aktualizovať registračné údaje služby tak, aby boli neustále správne a úplné. Neposkytnutie správnych, aktuálnych a úplných registračných údajov služby môže mať za následok pozastavenie a/alebo zrušenie vášho účtu. Súhlasíte s tým, že spoločnosť Apple môže uložiť a používať registračné údaje služby, ktoré poskytnete, na spravovanie vášho účtu a fakturáciu poplatkov na vašom účte.

          B. Používanie iných produktov a služieb spoločnosti AppleNiektoré súčasti alebo funkcie služby poskytované spoločnosťou Apple a/alebo jej poskytovateľmi licencií vrátane, nie však výlučne, možnosti sťahovať predchádzajúce nákupy a aplikácií iTunes Match a/alebo iCloud Hudobná knižnica (vzťahujú sa dodatočné poplatky), si vyžadujú osobitný softvér alebo iné licenčné zmluvy či podmienky používania. Podmienkou používania týchto súčastí alebo funkcií služby je, že si musíte prečítať každú osobitnú zmluvu, prijať ju a súhlasiť s tým, s dodržiavaním každej takejto samostatnej zmluvy.          C. Vylúčenie prevoduŽiadne ustanovene tejto zmluvy sa nesmie vykladať ako prenos akéhokoľvek nároku, vlastníckeho titulu alebo licencie v rámci Apple účtu, e\-mailovej adresy, názvu domény, iChat ID alebo podobného zdroja, ktorý používate v súvislosti so službou.

          D. Vylúčenie právneho nástupníctvaPokiaľ nie je stanovené inak v časti Digitálne dedičstvo alebo nie je inak určené zákonom, súhlasíte s tým, že váš účet je neprenosný a že všetky práva na váš Apple účet alebo obsah v rámci vášho účtu sa ukončia vašou smrťou. Doručením kópie úmrtného listu môže byť váš účet zrušený a všetok obsah vášho účtu vymazaný. V prípade potreby ďalšej pomoci kontaktujte podporu iCloudu na stránke https://support.apple.com/icloud.

          E. Vylúčenie ďalšieho predaja službySúhlasíte s tým, že nebudete reprodukovať, kopírovať, rozmnožovať, predávať, ďalej predávať, prenajímať ani vymieňať službu (alebo ktorúkoľvek jej časť) na akýkoľvek účel.V. Obsah a vaše správanie          A. Obsah„Obsah“ znamená akékoľvek informácie, ktoré sa môžu vytvoriť alebo nájsť v rámci používania služby, ako napríklad dátové súbory, charakteristiky zariadení, písaný text, softvér, hudba, grafika, fotky, obrázky, zvuky, videá, správy a akékoľvek podobné materiály. Beriete na vedomie, že všetok obsah, či už zverejnený, alebo súkromne prenášaný prostredníctvom služby, je výlučnou zodpovednosťou osoby, od ktorej takýto obsah pochádza. To znamená, že vy, a nie spoločnosť Apple, ste výlučne zodpovední za akýkoľvek obsah, ktorý nahráte, stiahnete, zverejníte, odošlete e\-mailom, prenesiete, uložíte alebo inak sprístupníte prostredníctvom svojho využívania služby. Beriete na vedomie, že používaním služby môžete naraziť na obsah, ktorý môžete považovať za urážlivý, neslušný alebo neprípustný, a že vy môžete vystaviť iných obsahu, ktorý môžu považovať za neprípustný. Spoločnosť Apple nekontroluje obsah zverejnený prostredníctvom služby ani negarantuje správnosť, celistvosť či kvalitu takéhoto obsahu. Beriete na vedomie a súhlasíte s tým, že Službu a žiadne Obsah používate výlučne na vlastné riziko.          B. Vaše správanieSúhlasíte s tým, že službu NEBUDETE používať na:1\.) nahratie, stiahnutie, zverejnenie, odoslanie e\-mailom, prenos, uloženie, zdieľanie, importovanie alebo iné sprístupnenie akéhokoľvek obsahu, ktorý je nezákonný, obťažujúci, výhražný, škodlivý, protiprávny, ohovárajúci, hanlivý, zneužívajúci, násilný, obscénny, vulgárny, zasahujúci do súkromia iných, nenávistný, rasovo alebo etnicky urážlivý alebo je inak neprípustný,

2\.) sledovanie, obťažovanie, vyhrážanie alebo ubližovanie inej osobe,

3\.) zapojiť sa do akejkoľvek činnosti, ktorá akýmkoľvek spôsobom zneužíva, poškodzuje alebo ohrozuje deti, okrem iného vrátane výroby, zdieľania, nahrávania alebo ukladania materiálov sexuálneho zneužívania detí, materiálov sexuálneho vykorisťovania detí alebo akéhokoľvek iného obsahu škodlivého pre deti

4\.) v prípade, ak ste plnoletou osobou, žiadanie osobných alebo iných údajov od neplnoletej osoby (akákoľvek osoba mladšia ako 18 rokov alebo v inom veku, ktorý miestny zákon definuje ako vek neplnoletej osoby), s ktorou sa osobne nepoznáte, vrátane, nie však výlučne, ktoréhokoľvek z nasledujúcich údajov: celé meno alebo priezvisko, adresa bydliska, PSČ, telefónne číslo, podobizeň alebo názov školy, cirkevného zboru, športového klubu alebo mená priateľov,

5\.) predstieranie, že ste iná osoba alebo subjekt, ktorým nie ste (nesmiete sa vydávať za inú osobu ani vystupovať ako iná osoba, pričom sem patria aj známe osobnosti), subjekt, iný používateľ iCloudu, zamestnanec spoločnosti Apple alebo štátny zamestnanec či politik, ani inak predstierať spojenie s osobou alebo subjektom (spoločnosť Apple si vyhradzuje právo odmietnuť alebo zablokovať všetky Apple účty alebo e\-mailové adresy, ktoré by sa mohli považovať za predstieranie alebo zámenu identity alebo za zneužitie mena či identity inej osoby),

6\.) zapojenie do akéhokoľvek porušovania autorského práva alebo iného práva duševného vlastníctva (vrátane nahratia akéhokoľvek obsahu, na nahratie ktorého nemáte právo) alebo sprístupnenie akéhokoľvek obchodného tajomstva alebo dôverných informácií v rozpore s dohodou o ochrane dôverných informácií, pracovnou zmluvou alebo zmluvou o utajení,

7\.) zverejnenie, odosielanie, prenášanie alebo iné sprístupňovanie akýchkoľvek nevyžiadaných alebo neoprávnených e\-mailových správ, reklamy, propagačných materiálov, nevyžiadanej pošty, spamu alebo reťazových listov vrátane, okrem iného, hromadnej reklamnej korešpondencie a informačných oznámení,

8\.) falšovanie akejkoľvek TCP\-IP hlavičky paketu (TCP\-IP packet header) alebo akejkoľvek časti informácií v hlavičke e\-mailu alebo príspevku v skupinovej konverzácii alebo iné vloženie informácií do hlavičky na účely zavádzania adresátov vo vzťahu k pôvodu obsahu prenášaného prostredníctvom služby (spoofing),

9\.) nahratie, zverejnenie, odoslanie e\-mailom, prenos, uloženie alebo iný spôsob sprístupnenia akéhokoľvek materiálu, ktorý obsahuje vírusy alebo iný počítačový kód, súbory alebo programy určené na poškodenie, ovplyvňovanie alebo obmedzenie normálneho chodu služby (alebo akejkoľvek jej časti) alebo akéhokoľvek počítačového softvéru alebo hardvéru,

10\.) zasahovanie do služby alebo narúšanie služby (vrátane pristupovania k službe prostredníctvom automatických prostriedkov, napríklad skriptov alebo modulov na prehľadávanie webu) alebo akýchkoľvek serverov či sietí pripojených k službe, akýchkoľvek pravidiel, požiadaviek či nariadení sietí spojených so službou (vrátane neoprávneného prístupu k jej dátam alebo komunikácii, ich používania alebo monitorovania),

11\.) plánovanie alebo zapojenie do akejkoľvek nezákonnej činnosti,

12\.) získavanie a ukladanie osobných údajov o iných používateľoch služby na účely ich použitia na akúkoľvek zo zakázaných činností uvedených vyššie.

          C. Odstránenie obsahuBeriete na vedomie, že spoločnosť Apple žiadnym spôsobom nezodpovedá za žiadny obsah poskytovaný inými používateľmi a nemá povinnosť si takýto obsah prezerať. Spoločnosť Apple si však vyhradzuje právo kedykoľvek určiť, či je obsah vhodný a v súlade s touto zmluvou, a môže kedykoľvek prezrieť, premiestniť, odmietnuť, upraviť a/alebo odstrániť obsah bez predchádzajúceho upozornenia a na základe vlastného uváženia, ak sa o takomto obsahu zistí, že je v rozpore s touto zmluvou alebo je inak neprípustný.          D. Zálohujte svoj obsahZodpovedáte za zálohovanie všetkých dôležitých dokumentov, obrázkov alebo iného obsahu, ktorý ukladáte alebo ku ktorému pristupujete prostredníctvom služby, do vlastného počítača alebo iného zariadenia. Spoločnosť Apple bude pri poskytovaní služby konať kvalifikovane a s náležitou starostlivosťou, ale negarantuje ani nezaručuje, že akýkoľvek obsah, ktorý môžete uložiť alebo ku ktorému môžete pristupovať prostredníctvom služby, nebude neúmyselne poškodený, porušený alebo stratený.          E. Prístup k účtu a obsahuSpoločnosť Apple si vyhradzuje právo uskutočniť kroky, ktoré odôvodnene považuje za potrebné alebo vhodné na vynútenie a/alebo overenie dodržiavania akýchkoľvek podmienok tejto zmluvy. Beriete na vedomie a súhlasíte s tým, že spoločnosť Apple môže bez zodpovednosti voči vám sprístupniť, použiť, zachovať a/alebo odtajniť informácie o vašom účte a akýkoľvek obsah v rámci neho orgánom činným v trestnom konaní, štátnym úradníkom a/alebo tretej strane do takej miery, akú považuje za odôvodnene nevyhnutnú alebo náležitú, ak sa to vyžaduje zo zákona alebo ak sa spoločnosť Apple v dobrej viere domnieva, že takéto sprístupnenie, používanie, odtajnenie alebo uchovanie je odôvodnene nevyhnutné na: a) dosiahnutie súladu s právnym konaním alebo žiadosťou, b) uplatňovanie tejto zmluvy vrátane vyšetrovania akéhokoľvek jej prípadného porušenia, c) zistenie, prevenciu alebo iné riešenie bezpečnostných, podvodných alebo technických problémov alebo d) ochranu práv, majetku alebo bezpečnosti spoločnosti Apple, jej používateľov, tretej strany alebo verejnosti, tak ako sa to vyžaduje alebo povoľuje podľa zákona.  Beriete na vedomie, že spoločnosť Apple žiadnym spôsobom nezodpovedá za žiadny obsah poskytovaný inými používateľmi a nemá povinnosť si takýto obsah prezerať. Spoločnosť Apple si však v súlade so svojimi zásadami ochrany osobných údajov vyhradzuje právo kedykoľvek určiť, či je obsah vhodný a v súlade s touto zmluvou, a môže kedykoľvek vopred pozrieť, premiestniť, odmietnuť, upraviť a/alebo odstrániť obsah bez predchádzajúceho upozornenia a na základe vlastného uváženia, ak sa o takomto obsahu zistí, že je v rozpore s touto zmluvou alebo je inak neprípustný.

          F. Upozornenie na autorské práva – DMCAAk si myslíte, že niekto, kto používa službu, porušuje autorské práva na obsah, ktorý si nárokujete, kontaktuje zástupcu spoločnosti Apple pre autorské práva, ako je uvedené v zásadách ochrany autorských práv na stránke https://www.apple.com/legal/trademark/claimsofcopyright.html. Spoločnosť Apple môže podľa vlastného uváženia pozastaviť a/alebo zrušiť účty používateľov, o ktorých sa zistí, že sa opakovane dopúšťajú takýchto porušení.          G. Porušenia tejto zmluvyAk sa počas používania služby stretnete s obsahom, ktorý považujete za nevhodný alebo za inak porušujúci ustanovenia tejto zmluvy, môžete ho nahlásiť odoslaním e\-mailu na adresu abuse@iCloud.com.          H. Obsah vami poskytnutý alebo sprístupnený v službe1\. Licencia od vás. Okrem materiálu, ku ktorému vám môžeme udeliť licenciu, si spoločnosť Apple nenárokuje vlastníctvo materiálov a/alebo obsahu, ktorý poskytnete alebo sprístupníte v službe. Poskytnutím alebo zverejnením takéhoto obsahu v oblastiach služby, ktoré sú prístupné verejnosti alebo iným používateľom, pri ktorých súhlasíte so zdieľaním takéhoto obsahu, udeľujete spoločnosti Apple celosvetovú, bezodplatnú, nevýlučnú licenciu používať, distribuovať, rozmnožovať, upravovať, prispôsobovať, publikovať, prekladať, verejne vykonávať a verejne predvádzať takýto obsah v službe výlučne na účel, na ktorý bol takýto obsah poskytnutý alebo sprístupnený, bez akejkoľvek kompenzácie alebo záväzku voči vám. Súhlasíte s tým, že akýkoľvek vami poskytnutý alebo zverejnený obsah bude vašou výlučnou zodpovednosťou, nebude porušovať ani narušovať práva akejkoľvek inej osoby ani porušovať žiadne zákony, prispievať k porušeniu alebo inému nezákonnému správaniu ani ho podnecovať, ani nebude inak obscénny, neprípustný alebo nevkusný. Poskytnutím alebo zverejnením takéhoto obsahu v oblastiach služby, ktoré sú prístupné verejnosti alebo iným používateľom, vyhlasujete, že ste vlastníkom takéhoto materiálu a/alebo máte všetky nevyhnutné práva, licencie a oprávnenie distribuovať ho.2\. Zmeny obsahu. Beriete na vedomie, že na účely poskytovania služby a sprístupnenia vášho obsahu v nej môže spoločnosť Apple prenášať váš obsah cez rôzne verejné siete, v rôznych médiách a upravovať alebo zmeniť váš obsah tak, aby zodpovedal technickým požiadavkám prepojených sietí, zariadení či počítačov. Súhlasíte s tým, že licencia obsiahnutá v tomto dokumente povoľuje spoločnosti Apple vykonávať všetky takéto činnosti.

3\. Informácie o ochrannej známke. Apple, logo Apple, iCloud, logo iCloud a ostatné ochranné známky, servisné známky, grafické prvky a logá spoločnosti Apple používané v spojitosti so službou sú ochrannými známkami alebo registrovanými ochrannými známkami spoločnosti Apple Inc. v USA a/alebo iných krajinách. Zoznam ochranných známok spoločnosti Apple je možné nájsť tu: https://www.apple.com/legal/trademark/appletmlist.html. Ostatné ochranné známky, známky služieb, grafické prvky a logá používané v spojitosti so Službou môžu byť ochrannými známkami príslušných vlastníkov. Nemáte udelené žiadne práva ani licencie na žiadnu z ochranných známok uvedených vyššie a súhlasíte s tým, že nemôžete odstraňovať, zakrývať ani pozmeňovať žiadne oznámenia o vlastníctve (vrátane vyhlásení o ochranných známkach a autorských právach), ktoré môžu byť pripojené k službe alebo obsiahnuté v nej.VI. Softvér          A. Vlastnícke práva spoločnosti Apple. Beriete na vedomie a súhlasíte s tým, že spoločnosť Apple a/alebo jej poskytovatelia licencií vlastnia všetky zákonné práva, vlastnícky titul a nároky v službe a na službu vrátane, nie však výlučne, tých na grafické prvky, používateľské rozhranie, skripty a softvér použitý na implementáciu služby a každý softvér, ktorý vám bol poskytnutý ako súčasť služby a/alebo v súvislosti so službou (ďalej len „softvér“), vrátane akýchkoľvek a všetkých súvisiacich práv duševného vlastníctva, registrovaných aj neregistrovaných, a bez ohľadu na miesto na svete, kde môžu existovať. Ďalej súhlasíte s tým, že služba (vrátane softvéru alebo jeho ľubovoľnej súčasti) obsahuje vlastnícke a dôverné informácie, ktoré sú chránené príslušnými zákonmi o ochrane duševného vlastníctva alebo inými zákonmi vrátane zákonov na ochranu autorských práv. Súhlasíte s tým, že nebudete používať takéto vlastnícke informácie ani materiály žiadnym spôsobom okrem účelov používania služby v súlade s touto zmluvou. Žiadna časť Služby nesmie byť reprodukovaná v žiadnej inej forme ani žiadnym iným spôsobom, než ako to výslovne povoľujú tieto podmienky.          B. Licencia spoločnosti Apple. POUŽÍVANIE SOFTVÉRU ALEBO AKEJKOĽVEK ČASTI SLUŽBY, OKREM POUŽÍVANIA SLUŽBY V SÚLADE S TOUTO ZMLUVOU, JE PRÍSNE ZAKÁZANÉ A PORUŠUJE PRÁVA DUŠEVNÉHO VLASTNÍCTVA INÝCH OSÔB A MÔŽE MAŤ PRE VÁS OBČIANSKOPRÁVNE ALEBO TRESTNOPRÁVNE NÁSLEDKY VRÁTANE PRÍPADNEJ PEŇAŽNEJ NÁHRADY ŠKODY ZA PORUŠENIE AUTORSKÉHO PRÁVA.          C. Program Public Beta. Z času na čas sa môže spoločnosť Apple rozhodnúť ponúknuť nové a/alebo aktualizované funkcie služby (ďalej len „beta funkcie“) ako súčasť programu Public Beta (ďalej len „program“), aby získala spätnú väzbu o kvalite a použiteľnosti beta funkcií. Beriete na vedomie a súhlasíte s tým, že vaša účasť na programe je dobrovoľná a nepredstavuje žiadne právne partnerstvo, zastúpenie ani pracovnoprávny vzťah medzi vami a spoločnosťou Apple a že spoločnosť Apple nemá povinnosť poskytovať vám akékoľvek beta funkcie. Spoločnosť Apple môže sprístupniť takéto beta funkcie pre účastníkov programu na základe online registrácie alebo prihlásenia prostredníctvom služby. Beriete na vedomie a súhlasíte s tým, že spoločnosť Apple môže získať a použiť informácie z vášho účtu, zariadení a periférnych zariadení na vaše prihlásenie do programu a/alebo na určenie vašej spôsobilosti na účasť. Beriete na vedomie, že po prihlásení do programu nemusí byť možné vrátiť sa k pôvodnej bežnej (nie beta) verzii danej beta funkcie. Ak je takýto návrat možný, nemusí byť možné presunúť údaje vytvorené v rámci beta funkcie naspäť do pôvodnej bežnej (nie beta) verzie. Vaše používanie beta funkcií a účasť v programe sa riadi touto zmluvou a všetkými dodatočnými licenčnými podmienkami, ktoré sa môžu samostatne vzťahovať na beta funkcie. Beta funkcie sa poskytujú „TAKÉ, AKÉ SÚ“ a „AKO SÚ DOSTUPNÉ“ a môžu obsahovať chyby alebo nepresnosti, ktoré môžu spôsobiť poruchy, narušenie alebo stratu údajov a/alebo informácií z vášho zariadenia a z periférnych zariadení (vrátane, okrem iného, serverov a počítačov) k nim pripojených. Spoločnosť Apple vás týmto dôrazne nabáda, aby ste si pred účasťou v akomkoľvek programe zálohovali všetky údaje a informácie v zariadení a periférnych zariadeniach. Výslovne beriete na vedomie a súhlasíte s tým, že každé použitie beta funkcií je na vaše vlastné riziko. PREBERÁTE VŠETKY RIZIKÁ A VŠETKY NÁKLADY SPOJENÉ S VAŠOU ÚČASŤOU V AKOMKOĽVEK PROGRAME VRÁTANE, OKREM INÉHO, VŠETKÝCH POPLATKOV ZA PRÍSTUP NA INTERNET, VÝDAVKOV NA ZÁLOHOVANIE, NÁKLADOV, KTORÉ VZNIKLI PRI POUŽÍVANÍ ZARIADENIA A PERIFÉRNYCH ZARIADENÍ, A VŠETKÝCH POŠKODENÍ ZARIADENÍ, SOFTVÉRU, INFORMÁCIÍ ALEBO DÁT. Spoločnosť Apple vám môže, ale nemusí poskytnúť technickú a/alebo inú podporu pre beta funkcie. Ak sa podpora poskytne, bude to nad rámec vám bežne dostupného rozsahu podpory pre službu a podpora bude dostupná iba prostredníctvom programu. Súhlasíte s dodržiavaním všetkých pravidiel podpory alebo zásad, ktoré vám spoločnosť Apple poskytne na účely získania takejto podpory. Spoločnosť Apple si vyhradzuje právo kedykoľvek zmeniť podmienky, pravidlá a zásady programu (vrátane ukončenia programu) prostredníctvom predchádzajúceho oznámenia alebo bez neho a môže kedykoľvek odvolať vašu účasť v programe. Beriete na vedomie, že spoločnosť Apple nie je povinná poskytnúť komerčnú verziu beta funkcií, a ak by sa takáto komerčná verzia beta funkcií stala dostupnou, môže mať funkcie alebo funkčnosť odlišné od tých, ktoré sú obsiahnuté v beta funkciách. Spoločnosť Apple vám v rámci programu poskytne možnosť predkladať komentáre, návrhy alebo inú spätnú väzbu týkajúcu sa vášho používania beta funkcií. Súhlasíte s tým, že spoločnosť Apple môže vami poskytnutú spätnú väzbu voľne používať na akýkoľvek účel, ak osobitná písomná zmluva neustanovuje inak.

          D. Kontrola vývozu. Používanie Služby a Softvéru vrátane prenosu, zverejňovania alebo nahrávania údajov, softvéru alebo iného Obsahu cez Službu môže podliehať zákonom Spojených štátov a ďalších krajín o vývoze a dovoze. Súhlasíte s tým, že budete dodržiavať všetky platné zákony a predpisy o vývoze a dovoze. Softvér okrem iného nesmie byť vyvezený alebo opätovne vyvezený najmä a) do žiadnej krajiny, na ktorú USA uvalili embargo, b) nikomu, kto je uvedený v zozname osobitne určených občanov Ministerstva financií USA alebo v zozname zakázaných osôb alebo subjektov Ministerstva obchodu USA. Používaním Softvéru alebo Služby vyhlasujete a zaručujete, že sa nenachádzate v žiadnej takejto krajine ani nie ste uvedení v žiadnom takomto zozname. Súhlasíte tiež s tým, že Softvér ani Službu nebudete používať na žiadne účely, ktoré zákony Spojených štátov zakazujú, vrátane, okrem iného, vývoja, návrhu, výroby alebo produkcie raketových, jadrových, chemických alebo biologických zbraní. Ďalej súhlasíte s tým, že nebudete do účtu nahrávať žiadne dáta ani softvér, ktoré: a) podliehajú medzinárodnej zmluve o obchodovaní so zbraňami alebo b) sa vyvážať bez predchádzajúceho písomného povolenia vlády, vrátane, okrem iného, určitých druhov šifrovacieho softvéru a zdrojového kódu, a to bez toho, aby ste najskôr získali toto povolenie. Tento prísľub a záväzok pretrvávajú aj po ukončení tejto zmluvy.          E. Aktualizácie. Z času na čas môže spoločnosť Apple aktualizovať softvér používaný službou. Aby bolo možné službu naďalej používať, tieto aktualizácie sa môžu automaticky stiahnuť a nainštalovať do vášho zariadenia alebo počítača. Tieto aktualizácie môžu zahŕňať opravy chýb, rozšírenia alebo vylepšenia funkcií, prípadne úplne nové verzie softvéru. 

VII. Skončenie platnosti          A. Dobrovoľné ukončenie z vašej stranySvoj Apple účet môžete kedykoľvek vymazať a/alebo môžete kedykoľvek prestať používať službu. Ak si prajete prestať používať iCloud vo svojom zariadení, môžete ho zakázať otvorením aplikácie Nastavenia v danom zariadení, klepnutím na položku iCloud a potom na tlačidlo Odhlásiť. Ak chcete zrušiť svoj účet a vymazať svoj Apple účet, kontaktujte podporu spoločnosti Apple na stránke <https://support.apple.com/contact>. Ak zrušíte svoj účet a vymažete svoj Apple účet, nebudete mať prístup k iným produktom a službám spoločnosti Apple ani produktom a službám od iných výrobcov, ktoré ste si nastavili pomocou tohto Apple účtu. Tento krok môže byť nevratný. Žiadne poplatky, ktoré ste zaplatili pred ukončením, vrátane všetkých poplatkov zaplatených vopred za zúčtovací rok, počas ktorého došlo k zrušeniu, nie je možné vrátiť (okrem prípadov výslovne povolených touto zmluvou). Zrušenie účtu vás nijakým spôsobom nezbavuje žiadnej povinnosti zaplatiť všetky vzniknuté poplatky.

          B. Ukončenie zo strany spoločnosti AppleSpoločnosť Apple môže kedykoľvek, za určitých okolností a bez predchádzajúceho oznámenia okamžite v celom rozsahu alebo čiastočne zrušiť alebo pozastaviť váš účet a/alebo prístup k službe. K dôvodom takéhoto ukončenia patria: a) porušenie tejto zmluvy alebo akýchkoľvek iných pravidiel alebo postupov, na ktoré táto zmluva odkazuje a/alebo ktoré boli zverejnené prostredníctvom služby, b) vaša žiadosť o zrušenie alebo ukončenie účtu, c) žiadosť a/alebo príkaz orgánu činného v trestnom konaní, súdneho orgánu alebo iného štátneho orgánu, d) ak je poskytovanie služby vo vzťahu k vám nezákonné alebo sa môže stať nezákonným, e) neočakávané technické alebo bezpečnostné problémy, f) vaša účasť na podvodných alebo nezákonných činnostiach alebo g) nezaplatenie akýchkoľvek poplatkov, ktoré v súvislosti so službou dlhujete, za predpokladu, že v prípade menej závažného porušenia vám spoločnosť Apple musí oznámiť ukončenie 30 dní vopred a smie k nemu prikročiť len vtedy, ak porušenie za týchto 30 dní nenapravíte. Akékoľvek takéto ukončenie alebo pozastavenie uskutoční spoločnosť Apple podľa vlastného uváženia, pričom nebude zodpovedná voči vám ani voči žiadnej tretej strane za žiadnu škodu, ktorá môže vzniknúť alebo nastať v dôsledku zrušenia alebo pozastavenia vášho účtu a/alebo prístupu k službe. Okrem toho vám môže spoločnosť Apple zrušiť účet na základe predchádzajúceho oznámenia odoslaného na e\-mailovú adresu pridruženú k vášmu účtu 30 dní vopred, ak a) bol váš účet počas jedného (1\) roka nečinný alebo b) služba alebo jej časť bola vo všeobecnosti ukončená. Všeobecné ukončenie služby bude oznámené tu uvedeným spôsobom s výnimkou prípadov, keď by nebolo rozumné oznamovať zmeny v dôsledku okolností súvisiacich s právnymi, regulačnými alebo vládnymi opatreniami, s riešením bezpečnosti používateľov, ochranou osobných údajov používateľov alebo riešením otázok technickej integrity, s odvrátením prerušenia poskytovania služieb ostatným používateľom, s prírodnou katastrofou, katastrofickou udalosťou, vojnou alebo inou podobnou udalosťou mimo primeranej kontroly spoločnosti Apple. V prípade takéhoto ukončenia vám spoločnosť Apple vráti pomernú časť každej vopred zaplatenej sumy za platené obdobie aktuálne v okamihu ukončenia. Spoločnosť Apple nenesie zodpovednosť za žiadne úpravy služby ani podmienok používania služby vykonané v súlade s touto časťou VII.B.          C. Dôsledky ukončeniaPo zrušení účtu môžete stratiť prístup k službe a akýmkoľvek jej častiam vrátane, okrem iného, vášho účtu, Apple účtu, e\-mailového účtu a obsahu. Okrem toho spoločnosť Apple po uplynutí určitého času vymaže informácie a údaje uložené vo vašom účte alebo tvoriace súčasť vášho účtu (účtov). V súlade s uvedenými licenčnými zmluvami budú ukončené aj všetky samostatné súčasti služby, ktoré ste mohli využívať za podmienok stanovených v samostatných softvérových licenčných zmluvách.

VIII. Prepojenia a iné materiály tretej stranyUrčitý obsah, komponenty alebo funkcie softvéru môžu zahŕňať materiály od tretích strán alebo hypertextové odkazy na iné webové stránky, zdroje alebo obsah. Keďže spoločnosť Apple nemusí mať kontrolu nad takýmito stránkami a/alebo materiálmi tretích strán, beriete na vedomie a súhlasíte s tým, že spoločnosť Apple nebude zodpovedná za prístupnosť takýchto stránok alebo zdrojov, nepotvrdzuje ani nezaručuje správnosť akýchkoľvek takýchto stránok alebo zdrojov a nebude nijakým spôsobom zodpovedná za obsah, reklamu, produkty alebo materiály nachádzajúce sa alebo dostupné na takýchto stránkach alebo zdrojoch. Ďalej beriete na vedomie a súhlasíte s tým, že spoločnosť Apple nebude nijako zodpovedná za škodu, ktorá vám vznikne alebo o ktorej tvrdíte, že vám vznikla, či už priamo, alebo nepriamo, v dôsledku vášho používania akéhokoľvek takéhoto obsahu, reklamy, produktov alebo materiálov nachádzajúcich sa alebo dostupných na takýchto stránkach alebo zdrojoch a/alebo spoliehania sa na ne.

IX. ZRIEKNUTIE SA ZÁRUK, OBMEDZENIE ZODPOVEDNOSTINIEKTORÉ JURISDIKCIE NEUMOŽŇUJÚ VYLÚČENIE URČITÝCH ZÁRUK AKO TAKÝCH, A TO DO TEJ MIERY, ŽE TAKÉTO VYLÚČENIA SÚ VÝSLOVNE ZAKÁZANÉ PLATNÝMI ZÁKONMI, PRETO SA NA VÁS NIEKTORÉ VYLÚČENIA UPRAVENÉ NIŽŠIE NEMUSIA VZŤAHOVAŤ. NAPRÍKLAD PRE SPOTREBITEĽOV V AUSTRÁLSKU PLATÍ, ŽE NIČ V TEJTO LICENCII NEOVPLYVŇUJE ANI NEMÁ ZA CIEĽ OVPLYVNIŤ VAŠE ZÁKONNÉ PRÁVA PODĽA AUSTRÁLSKEHO SPOTREBITEĽSKÉHO PRÁVA (VRÁTANE SPOTREBITEĽSKÝCH ZÁRUK).

SPOLOČNOSŤ APPLE POSKYTUJE SLUŽBU KVALIFIKOVANE A S NÁLEŽITOU STAROSTLIVOSŤOU. NASLEDUJÚCE VYLÚČENIA PODLIEHAJÚ TEJTO VÝSLOVNEJ ZÁRUKE.SPOLOČNOSŤ APPLE NEGARANTUJE, NEVYHLASUJE ANI NEZARUČUJE, ŽE VAŠE POUŽÍVANIE SLUŽBY BUDE NEPRERUŠOVANÉ A BEZ AKÝCHKOĽVEK CHÝB, A SÚHLASÍTE S TÝM, ŽE SPOLOČNOSŤ APPLE MÔŽE Z ČASU NA ČAS ODSTRÁNIŤ SLUŽBU NA NEURČITÝ ČAS ALEBO JU KEDYKOĽVEK ZRUŠIŤ V SÚLADE S PODMIENKAMI TEJTO ZMLUVY.VÝSLOVNE BERIETE NA VEDOMIE A SÚHLASÍTE, ŽE SLUŽBA SA POSKYTUJTE „TAKÁ, AKÁ JE“ A „AKO JE DOSTUPNÁ“. SPOLOČNOSŤ APPLE A JEJ PRIDRUŽENÉ SPOLOČNOSTI, DCÉRSKE SPOLOČNOSTI, VEDÚCI PRACOVNÍCI, RIADITELIA, ZAMESTNANCI, ZÁSTUPCOVIA, PARTNERI A POSKYTOVATELIA LICENCIÍ VÝSLOVNE VYLUČUJÚ AKÉKOĽVEK ZÁRUKY, ČI UŽ VÝSLOVNÉ, ALEBO IMPLICITNÉ, VRÁTANE, OKREM INÉHO, IMPLICITNÝCH ZÁRUK OBCHODOVATEĽNOSTI, VHODNOSTI NA URČITÝ ÚČEL A NEPORUŠOVANIA PRÁV. PREDOVŠETKÝM SPOLOČNOSŤ APPLE A JEJ PRIDRUŽENÉ SPOLOČNOSTI, DCÉRSKE SPOLOČNOSTI, VEDÚCI PRACOVNÍCI, RIADITELIA, ZAMESTNANCI, ZÁSTUPCOVIA, PARTNERI A POSKYTOVATELIA LICENCIÍ NEPOSKYTUJÚ ZÁRUKU, ŽE I) SLUŽBA SPLNÍ VAŠE POŽIADAVKY, II) VAŠE POUŽÍVANIE SLUŽBY BUDE VČASNÉ, NEPRERUŠOVANÉ, BEZPEČNÉ ALEBO BEZCHYBNÉ, III) AKÉKOĽVEK INFORMÁCIE, KTORÉ STE ZÍSKALI V DÔSLEDKU POUŽÍVANIA SLUŽBY, BUDÚ PRESNÉ ALEBO DÔVERYHODNÉ A IV) AKÉKOĽVEK PORUCHY ALEBO CHYBY V SOFTVÉRI, KTORÝ VÁM BOL POSKYTNUTÝ AKO SÚČASŤ SLUŽBY, BUDÚ ODSTRÁNENÉ.

SPOLOČNOSŤ APPLE NEVYHLASUJE ANI NEZARUČUJE, ŽE SLUŽBA BUDE BEZ STRÁT, POŠKODENIA, ÚTOKOV, POČÍTAČOVÝCH VÍRUSOV, RUŠENIA, VNIKNUTÍ DO POČÍTAČOVÝCH SYSTÉMOV ALEBO INÝCH NARUŠENÍ BEZPEČNOSTI, PRIČOM SPOLOČNOSŤ APPLE NEBUDE ZODPOVEDAŤ ZA TAKÉTO PRÍPADY.KU VŠETKÝM MATERIÁLOM STIAHNUTÝM ALEBO INAK ZÍSKANÝM PROSTREDNÍCTVOM POUŽÍVANIA SLUŽBY PRISTUPUJETE NA ZÁKLADE VLASTNÉHO UVÁŽENIA A NA VLASTNÉ RIZIKO A IBA VY ZODPOVEDÁTE ZA AKÉKOĽVEK ŠKODY VO SVOJOM POČÍTAČI A ZARIADENÍ, PRÍPADNE ZA STRATU ÚDAJOV, KTORÉ VYPLYNÚ ZO STIAHNUTIA TAKÝCHTO MATERIÁLOV. OKREM TOHO BERIETE NA VEDOMIE, ŽE SLUŽBA NIE JE URČENÁ ANI VHODNÁ NA POUŽITIE V SITUÁCIÁCH ALEBO V PROSTREDIACH, V KTORÝCH ZLYHANIE, ČASOVÉ ONESKORENIE, CHYBY ALEBO NEPRESNOSTI V OBSAHU, ÚDAJOCH ALEBO INFORMÁCIÁCH POSKYTNUTÝCH SLUŽBOU MÔŽU VIESŤ K SMRTI, PORANENIU OSÔB ALEBO VÁŽNYM FYZICKÝM ŠKODÁM ALEBO POŠKODENIAM ŽIVOTNÉHO PROSTREDIA.          OBMEDZENIE ZODPOVEDNOSTINIEKTORÉ JURISDIKCIE NEUMOŽŇUJÚ VYLÚČENIE OBMEDZENIA ZODPOVEDNOSTI POSKYTOVATEĽMI SLUŽIEB. V ROZSAHU, V AKOM SÚ TAKÉTO VYLÚČENIA VÝSLOVNE ZAKÁZANÉ PRÍSLUŠNÝMI ZÁKONMI, SA NA VÁS NIEKTORÉ VYLÚČENIA ALEBO OBMEDZENIA UPRAVENÉ NIŽŠIE NEMUSIA VZŤAHOVAŤ.SPOLOČNOSŤ APPLE POSKYTUJE SLUŽBU KVALIFIKOVANE A S NÁLEŽITOU STAROSTLIVOSŤOU. NASLEDUJÚCE OBMEDZENIA SA NEVZŤAHUJÚ NA STRATU VZNIKNUTÚ V PRÍPADE, ŽE A) SPOLOČNOSŤ APPLE NEKONALA KVALIFIKOVANE A S NÁLEŽITOU STAROSTLIVOSŤOU, B) SPOLOČNOSŤ APPLE SA DOPUSTILA HRUBEJ NEDBANLIVOSTI, ÚMYSELNÉHO PORUŠENIA POVINNOSTÍ ALEBO PODVODU ALEBO C) DOŠLO K ÚMRTIU ALEBO ZRANENIU.VÝSLOVNE BERIETE NA VEDOMIE A SÚHLASÍTE, ŽE SPOLOČNOSŤ APPLE A JEJ PRIDRUŽENÉ SPOLOČNOSTI, DCÉRSKE SPOLOČNOSTI, VEDÚCI PRACOVNÍCI, RIADITELIA, ZAMESTNANCI, ZÁSTUPCOVIA, PARTNERI A POSKYTOVATELIA LICENCIÍ NIE SÚ VOČI VÁM ZODPOVEDNÍ ZA AKÉKOĽVEK PRIAME, NEPRIAME, NÁHODNÉ, OSOBITNÉ, NÁSLEDNÉ ALEBO EXEMPLÁRNE ŠKODY VRÁTANE, OKREM INÉHO, ZA ŠKODY VYPLÝVAJÚCE ZO STRATY ZISKU, DOBRÉHO MENA, NEMOŽNOSTI POUŽÍVANIA, STRATY DÁT, NÁKLADOV NA OBSTARANIE ALEBO NAHRADENIE TOVAROV ČI SLUŽIEB ALEBO INÉ NEHMOTNÉ ŠKODY (ANI VTEDY, AK BOLA SPOLOČNOSŤ APPLE NA MOŽNOSŤ VZNIKU TAKÝCHTO ŠKÔD UPOZORNENÁ) VYPLÝVAJÚCE Z: I) POUŽÍVANIA ALEBO NEMOŽNOSTI POUŽÍVAŤ SLUŽBU, II) AKÝCHKOĽVEK ZMIEN USKUTOČNENÝCH V RÁMCI SLUŽBY ALEBO AKÉHOKOĽVEK DOČASNÉHO ALEBO TRVALÉHO UKONČENIA POSKYTOVANIA SLUŽBY ALEBO JEJ ČASTI, III) NEDOVOLENÉHO PRÍSTUPU ALEBO ZMENY VO VAŠICH PRENOSOCH ALEBO DÁTACH, IV) VYMAZANIA, POŠKODENIA ALEBO NEULOŽENIA A/ALEBO NEODOSLANIA ALEBO NEPRIJATIA VAŠICH PRENOSOV ALEBO DÁT V RÁMCI ALEBO PROSTREDNÍCTVOM SLUŽBY, V) TVRDENIA ALEBO SPRÁVANIA AKEJKOĽVEK TRETEJ STRANY V RÁMCI SLUŽBY A VI) AKEJKOĽVEK INEJ ZÁLEŽITOSTI SÚVISIACEJ SO SLUŽBOU.          ODŠKODNENIEPokiaľ to nezakazuje zákon, zaväzujete sa brániť spoločnosť Apple, jej pridružené spoločnosti, dcérske spoločnosti, riaditeľov, vedúcich pracovníkov, zamestnancov, zástupcov, partnerov, dodávateľov a poskytovateľov licencií, odškodniť ich a zabezpečiť ich nepoškodenie v prípade akýchkoľvek nárokov alebo požiadaviek vrátane primeraných poplatkov na právne zastúpenie uplatnených treťou stranou, ktoré súvisia s týmito faktormi alebo z nich vyplývajú: a) akýkoľvek obsah, ktorý odošlete, zverejníte, prenesiete alebo iným spôsobom dáte k dispozícii prostredníctvom služby, b) vaše používanie služby, c) akékoľvek vaše porušenie zmluvy, d) akýkoľvek úkon uskutočnený spoločnosťou Apple, ktorý bude odôvodnene súčasťou jej prešetrovania podozrenia z porušenia tejto zmluvy alebo bude vyplývať z jej zistenia alebo rozhodnutia, že k porušeniu zmluvy došlo, alebo e) vaše porušenie akýchkoľvek práv inej osoby. Uvedené znamená, že nemôžete žalovať spoločnosť Apple, jej pridružené spoločnosti, dcérske spoločnosti, riaditeľov, vedúcich pracovníkov, zamestnancov, zástupcov, partnerov, dodávateľov a poskytovateľov licencií z dôvodu ich odôvodneného rozhodnutia odstrániť alebo odmietnuť spracovať akékoľvek informácie alebo obsah, upozorniť vás, pozastaviť alebo ukončiť váš prístup k službe alebo uskutočniť akékoľvek iné úkony v priebehu prešetrovania podozrenia z porušenia tejto zmluvy alebo v dôsledku rozhodnutia na základe toho, že spoločnosť Apple dôjde k záveru, že táto zmluva bola porušená. Toto vzdanie sa práva a ustanovenie o odškodnení sa uplatňuje vo vzťahu k všetkým porušeniam uvedeným v tejto zmluve alebo predpokladaným touto zmluvou. Táto povinnosť pretrvá aj po ukončení alebo uplynutí platnosti tejto zmluvy alebo vášho používania služby. Beriete na vedomie, že zodpovedáte za každé použitie služby prostredníctvom svojho účtu a že táto zmluva sa vzťahuje na akékoľvek a každé použitie vášho účtu. Zaväzujete sa dodržiavať túto zmluvu a brániť, odškodniť a zabezpečiť nepoškodenie spoločnosti Apple v prípade akýchkoľvek a všetkých nárokov a požiadaviek vyplývajúcich z používania vášho účtu, bez ohľadu na to, či takéto používanie bolo vami výslovne povolené.

X. VŠEOBECNÉ          A. OznámeniaSpoločnosť Apple vám môže poskytnúť oznámenia týkajúce sa služby vrátane zmien tejto zmluvy prostredníctvom e\-mailu na vašu e\-mailovú adresu iCloud (a/alebo inú alternatívnu e\-mailovú adresu pridruženú k vášmu účtu, ak bola poskytnutá), prostredníctvom služby iMessage alebo SMS, prostredníctvom bežnej pošty alebo uverejnením príspevkov na našej webovej stránke a/alebo v službe.Ak sa nachádzate v Indii, v súlade s pravidlami pre informačné technológie (pokyny pre sprostredkovateľov) z roku 2021 adresujte svoju sťažnosť nasledujúcemu pracovníkovi pre sťažnosti:V prípade záležitostí relevantných v rámci pravidiel pre sprostredkovateľov:Pracovník pre sťažnosti:  Nikhil Pai 

Webový formulár:  Apple.co/IndiaGrievanceIntermediaries

Dôležitá poznámka: Upozorňujeme, že na odkazoch na webový formulár pre pracovníka pre sťažnosti sa bude reagovať len na sťažnosti, na ktoré sa vzťahujú pravidlá pre informačné technológie (pokyny pre sprostredkovateľov) z roku 2021 týkajúce sa iCloudu.

          B. Rozhodné právoOkrem prípadov výslovne uvedených v nasledujúcom odseku sa táto zmluva a vzťah medzi vami a spoločnosťou Apple riadi právom štátu Kalifornia, s vylúčením uplatnenia jeho kolíznych ustanovení. Vy a spoločnosť Apple súhlasíte s tým, že riešenie všetkých sporov alebo nárokov vyplývajúcich z tejto Zmluvy predložíte do osobnej a výlučnej právomoci súdov v okrese Santa Clara, Kalifornia. Ak a) nie ste občanom USA, b) nemáte pobyt na území USA, c) nepristupujete k Službe z USA a d) ste občanom niektorej z krajín uvedených nižšie, týmto súhlasíte, že akýkoľvek spor alebo nárok vyplývajúci z tejto Zmluvy sa bude riadiť platnými zákonmi uvedenými nižšie, bez ohľadu na kolízne ustanovenia, a týmto ich neodvolateľne predkladáte do nevýlučnej právomoci súdov štátu, provincie alebo krajiny uvedenej nižšie, ktorých zákony sú rozhodné:

Ak ste občanom krajiny Európskej únie alebo Spojeného kráľovstva, Švajčiarska, Nórska či Islandu, rozhodné právo a právny poriadok budú predstavovať zákony a súdy vášho zvyčajného bydliska.Ak ste občanom Japonska, rozhodné právo budú predstavovať zákony Japonska a právny poriadok budú predstavovať súdy japonského Tokia.Uplatnenie predpisu známeho ako Dohovor OSN o zmluvách o medzinárodnej kúpe tovaru je vo vzťahu k tejto Zmluve výslovne vylúčené.          C. Úplná zmluvaTáto zmluva predstavuje úplnú zmluvu medzi vami a spoločnosťou Apple a upravuje vaše používanie služby, pričom úplne nahrádza všetky predchádzajúce zmluvy o službe uzavreté medzi vami a spoločnosťou Apple. Môžu sa na vás vzťahovať aj ďalšie podmienky a ustanovenia, ktoré sa môžu uplatňovať pri vašom používaní partnerských služieb, obsahu tretej strany alebo softvéru tretej strany. Ak sa určitá časť tejto zmluvy stane neplatnou alebo nevymožiteľnou, bude sa táto časť vykladať v súlade s platným zákonom tak, aby v maximálnej možnej miere zodpovedala pôvodnému zámeru strán, a ostatné časti zostanú v plnom rozsahu v platnosti a účinnosti. Nekonanie spoločnosti Apple pri uplatňovaní alebo vymáhaní ľubovoľného práva alebo ustanovenia tejto zmluvy nepredstavuje zrieknutie sa tohto práva alebo ustanovenia. Súhlasíte s tým, že pokiaľ nie je touto zmluvou výslovne ustanovené inak, žiadne tretie strany nebudú podľa tejto zmluvy oprávnenou treťou stranou.          D. Pod označením „Apple“ sa v tomto dokumente myslí:• spoločnosť Apple Inc. so sídlom na adrese One Apple Park Way, Cupertino, California pre používateľov v Spojených štátoch vrátane Portorika;

• spoločnosť Apple Canada Inc. so sídlom na adrese 120 Bremner Blvd., Suite 1600, Toronto ON M5J 0A8, Canada pre používateľov v Kanade;

• spoločnosť Apple Services LATAM LLC so sídlom na adrese 1 Alhambra Plaza, Ste 700 Coral Gables, Florida pre používateľov v Mexiku, Strednej alebo Južnej Amerike alebo akejkoľvek karibskej krajine či území (s výnimkou Portorika);

• spoločnosť iTunes K.K. so sídlom na adrese Roppongi Hills, 6\-10\-1 Roppongi, Minato\-ku, Tokyo 106\-6140, Tokyo pre používateľov v Japonsku. • spoločnosť Apple Pty Limited so sídlom na adrese Level 3, 20 Martin Place, Sydney NSW 2000, Australia pre používateľov v Austrálii alebo na Novom Zélande vrátane ich území alebo pridružených jurisdikcií; a

• spoločnosť Apple Distribution International Ltd. so sídlom na adrese Hollyhill Industrial Estate, Hollyhill, Cork, Republic of Ireland pre všetkých ostatných používateľov (s výhradou ďalej uvedenej výnimky). 

S účinnosťou od 26\. októbra 2024 pre používateľov v Bhutáne, Bruneji, Kambodži, Fidži, Laose, Macau, Maldivách, Mikronézii, Mongolsku, Mjanmarsku, Nauru, Nepále, Palau, Papue\-Novej Guinei, Južnej Kórei, Srí Lanke, Šalamúnových ostrovoch, Tonge a Vanuatu znamená „Apple“ spoločnosť Apple Services Pte. Ltd., so sídlom na adrese 7 Ang Mo Kio Street 64, Singapur 569086\. Pred 26\. októbrom 2024 znamená „Apple“ pre týchto používateľov spoločnosť Apple Distribution International Ltd.

ELEKTRONICKÁ ZMLUVAVaše používanie služby zahŕňa vašu schopnosť uzatvárať zmluvy a/alebo vykonávať transakcie v elektronickej forme. BERIETE NA VEDOMIE, ŽE VAŠE PODANIA VYKONANÉ ELEKTRONICKY PREDSTAVUJÚ VÁŠ SÚHLAS A ÚMYSEL BYŤ VIAZANÍ PRÍSLUŠNÝMI ZMLUVAMI A TRANSAKCIAMI A USKUTOČŇOVAŤ PODĽA NICH PLATBY. VÁŠ SÚHLAS A ÚMYSEL BYŤ VIAZANÍ ELEKTRONICKÝMI PODANIAMI SA VZŤAHUJE NA VŠETKY ZÁZNAMY VO VZŤAHU K VŠETKÝM TRANSAKCIÁM, KTORÉ UZATVORÍTE CEZ TÚTO SLUŽBU, VRÁTANE OZNÁMENÍ O ZRUŠENÍ, ZÁSADÁCH, ZMLUVÁCH A APLIKÁCIÁCH. Na prístup k elektronickým záznamom, ktoré sa vás týkajú, a na ich uchovanie môžete potrebovať určitý hardvér a softvér, ktorého zabezpečenie je výlučne vašou zodpovednosťou.          E. Ochrana osobných údajov

Na používanie služby sa uplatňujú zásady ochrany osobných údajov spoločnosti Apple, ktoré sú k dispozícii na adrese https://www.apple.com/legal/privacy.

Posledná revízia: 16\. septembra 2024
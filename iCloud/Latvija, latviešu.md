

Laipni lūdzam pakalpojumā iCloud!
---------------------------------

ŠIS JURIDISKAIS LĪGUMS STARP JUMS UN UZŅĒMUMU APPLE NOSAKA iCLOUD PRODUKTA, PROGRAMMATŪRAS, PAKALPOJUMU UN TĪMEKĻA VIETŅU (KOPĀ APZĪMĒTS AR “PAKALPOJUMS”) LIETOŠANU. IR SVARĪGI, LAI JŪS IZLASĪTU ŠOS NOTEIKUMUS UN SAPRASTU TOS. NOKLIKŠĶINOT UZ “PIEKRĪTU”, JŪS PIEKRĪTAT TAM, KA ŠIE NOTEIKUMI TIKS PIEMĒROTI, JA PIEKĻŪSIET PAKALPOJUMAM VAI LIETOSIET TO.Apple ir Pakalpojuma sniedzējs, un šis Pakalpojums nodrošina jums iespēju izmantot noteiktus interneta pakalpojumus, tostarp glabāt savu personīgo saturu (piemēram, kontaktpersonas, kalendārus, fotoattēlus, piezīmes, atgādinājumus, dokumentus, lietotņu datus un iCloud e\-pasta ziņojumus) un padarīt to pieejamu savās saderīgajās ierīcēs un datoros, kā arī izmantot noteiktus vietsaistītus pakalpojumus tikai saskaņā ar šajā Līgumā izklāstītajiem noteikumiem un nosacījumiem. Pakalpojums iCloud tiek automātiski iespējots, kad izmantojat ierīces ar operētājsistēmu iOS 9 vai jaunāku versiju un ierīces iestatīšanas laikā pierakstāties ar savu Apple kontu (iepriekš – “Apple ID”), ja vien neveicat ierīces jaunināšanu un neesat iepriekš norādījis, ka nevēlaties iespējot pakalpojumu iCloud. Pakalpojumu iCloud var atspējot sadaļā Settings (Iestatījumi). Ja pakalpojums iCloud ir iespējots, uzņēmums Apple automātiski saglabā jūsu saturu savos vai trešo pušu nodrošinātāju serveros, lai jūs vēlāk varētu piekļūt šim saturam vai tas bezvadu režīmā ar pašpiegādi tiktu nosūtīts uz citām jūsu ierīcēm un datoriem, kuros iespējots pakalpojums iCloud. 

I. PAKALPOJUMA IZMANTOŠANAS PRASĪBAS          A. Vecums. Pakalpojums ir pieejams tikai personām, kas sasniegušas 13 gadu vecumu (vai atbilstošo minimālo vecumu attiecīgajā jurisdikcijā), ja vien neesat jaunāks par 13 gadiem un jūsu Apple konts jums nav izsniegts atbilstoši pieprasījumam, ko veikusi apstiprināta izglītības iestāde, vai kāds no jūsu vecākiem vai aizbildņiem to nav izveidojis ar funkciju Family Sharing. Mēs apzināti neapkopojam, nelietojam un neatklājam personīgo informāciju no bērniem, kas nav sasnieguši 13 gadu vecumu vai līdzvērtīgu minimālo vecumu attiecīgajā jurisdikcijā, bez verificējamas vecāku piekrišanas.  Vecākiem un aizbildņiem ir arī jāatgādina jebkurai nepilngadīgai personai, ka sarunas ar svešiniekiem internetā var būt bīstamas, un jāveic atbilstoši pasākumi bērnu aizsardzībai, tostarp jāpārrauga, kā bērni lieto Pakalpojumu.

Lai izmantotu Pakalpojumu, jūs nedrīkstat būt persona, kurai liegta Pakalpojuma saņemšana saskaņā ar Amerikas Savienoto Valstu vai citas piemērojamas jurisdikcijas tiesību aktiem, tostarp tādas valsts tiesību aktiem, kurā mitināties vai no kuras lietojat Pakalpojumu. Piekrītot šim Līgumam, jūs apliecināt, ka saprotat iepriekš minēto un piekrītat tam.          B. Ierīces un konti. Pakalpojuma lietošanai var būt nepieciešamas saderīgas ierīces, interneta piekļuve un noteikta programmatūra (var tikt iekasēta maksa); var būt nepieciešama periodiska atjaunināšana; un to var ietekmēt šo faktoru veiktspēja. Uzņēmums Apple patur tiesības ierobežot to iCloud kontu (“Konti”) skaitu, ko var izveidot no ierīces, un Kontam piesaistīto ierīču skaitu. Noteiktām darbībām vai funkcijām var būt nepieciešama pieprasītās programmatūras jaunākā versija. Jūs piekrītat, ka šo prasību izpilde ir jūsu atbildība.           C. Lietošanas ierobežojumi.  Jūs piekrītat lietot Pakalpojumu tikai šajā Līgumā atļautajiem mērķiem un tikai tādā apmērā, kādā to atļauj jebkuri piemērojamie tiesību akti, regulējums vai vispārēji pieņemtā prakse piemērojamā jurisdikcijā. Jūsu Kontam ir piešķirti 5 GB krātuves vietas, kā aprakstīts pakalpojuma iCloud funkcionalitātes lapās. Iegādei ir pieejama papildu krātuve, kā aprakstīts tālāk. Jebkura piemērojama vai pamatota joslas platuma vai krātuves vietas (piemēram, dublēšanas vai e\-pasta konta vietas) pārsniegšana ir aizliegta, un tās rezultātā var tikt liegta dublēšana pakalpojumā iCloud, dokumentu pievienošana vai jauna uz pakalpojuma iCloud e\-pasta adresi nosūtīta e\-pasta ziņojuma saņemšana. Ja veids, kā lietojat Pakalpojumu, vai cita jūsu darbība tīši vai netīši apdraud uzņēmuma Apple spēju sniegt Pakalpojumu vai citas sistēmas, uzņēmums Apple ir tiesīgs veikt visas pamatotās darbības, lai aizsargātu Pakalpojumu un uzņēmuma Apple sistēmas, tostarp pārtraukt jūsu piekļuvi Pakalpojumam. Ierobežojumu atkārtotu pārkāpumu gadījumā Konta darbība var tikt izbeigta.

Ja jūs esat pilnvarota veselības aprūpes organizācija vai pilnvarotas veselības aprūpes organizācijas biznesa partneris vai pārstāvis (atbilstoši šo terminu definīcijai C.F.R. 45\. sējuma § 160\.103\), jūs piekrītat, ka neizmantosiet nevienu pakalpojuma iCloud komponentu, funkciju vai citu iespēju, lai veidotu, saņemtu, uzturētu vai pārraidītu jebkādu “konfidenciālu veselības stāvokļa informāciju” (atbilstoši šo terminu definīcijai C.F.R. 45\. sējuma § 160\.103\), un neizmantosiet pakalpojumu iCloud nekādā veidā, kas padarītu uzņēmumu Apple (vai jebkuru Apple meitasuzņēmumu) par jūsu vai jebkuras trešās puses biznesa partneri.          D. Pakalpojuma pieejamība. Pakalpojums vai kāda tā funkcija vai daļa var nebūt pieejama visās valodās un visās valstīs, un uzņēmums Apple negalvo, ka Pakalpojums vai kāda tā funkcija vai daļa ir piemērota vai pieejama lietošanai kādā noteiktā atrašanās vietā. Ja nolemjat piekļūt šim Pakalpojumam un izmantot to, tā ir jūsu iniciatīva un jūs atbildat par atbilstību jebkuriem piemērojamiem tiesību aktiem.          E. Pakalpojuma izmaiņas.  Uzņēmums Apple patur tiesības jebkurā brīdī veikt izmaiņas šajā Līgumā un noteikt jaunus vai papildu noteikumus vai nosacījumus attiecībā uz Pakalpojuma lietošanu, apņemoties 30 dienas iepriekš informēt par jebkurām būtiskām un nelabvēlīgām Pakalpojuma vai piemērojamo pakalpojuma noteikumu izmaiņām, ja vien šāda rīcība nebūtu nepamatota saistībā ar apstākļiem, kas izriet no tiesvedības, administratīvas vai valdības rīcības; kad jānovērš lietotāju drošības, lietotāju konfidencialitātes vai tehniskās nedalāmības apdraudējumi; kad jāizvairās no pakalpojuma sniegšanas pārtraukumiem attiecībā uz citiem lietotājiem; kad notiek dabas stihija, katastrofa, karš vai cits līdzīgs notikums, kas ir ārpus uzņēmuma Apple saprātīgās kontroles. Attiecībā uz apmaksātajiem iCloud pakalpojumiem, t.i., iCloud\+, kā tālāk aprakstīts, uzņēmums Apple neveiks nekādas būtiskas un nelabvēlīgas Pakalpojuma izmaiņas pirms apmaksātā termiņa beigām, ja vien šādām izmaiņām nebūs pamatojuma gadījumos, kad jāreaģē uz tiesvedību, administratīvu vai valdības rīcību; kad jānovērš lietotāju drošības, lietotāju privātuma vai tehniskās nedalāmības apdraudējumi; kad jāizvairās no pakalpojuma sniegšanas pārtraukumiem attiecībā uz citiem lietotājiem; kad jāizvairās no problēmām, kuras rodas dabas stihijas, katastrofas, kara vai cita līdzīga notikuma, kas ir ārpus uzņēmuma Apple saprātīgās kontroles, rezultātā. Ja uzņēmums Apple veiks būtiskas un nelabvēlīgas Pakalpojuma vai lietošanas noteikumu izmaiņas, jums būs tiesības izbeigt šī Līguma un jūsu konta darbību; šādā gadījumā uzņēmums Apple sniegs proporcionālu kompensāciju par jebkādu priekšapmaksu, ko veicāt par tobrīd aktuālo apmaksas periodu. Uzņēmums Apple neuzņemas nekādas saistības pret jums par Pakalpojuma vai pakalpojuma noteikumu izmaiņām, kas veiktas saskaņā ar šo I.E. sadaļu.II. FUNKCIJAS UN PAKALPOJUMI          A. Fotoattēli            1\.  Funkcija iCloud Photos. Ja iespējojat funkciju iCloud Photos, jūsu fotoattēli, videoklipi, metadati un jebkuras jūsu veiktās izmaiņas jūsu iOS ierīces, macOS datora vai Windows datora lietotnē Photos tiek automātiski augšupielādētas un saglabātas pakalpojumā iCloud un pēc tam ar pašpiegādes tehnoloģiju nosūtītas uz visām citām jūsu ierīcēm un datoriem, kuriem iespējota funkcija iCloud Photos. Fotoattēlu un video izšķirtspēja var mainīties atkarībā no jūsu ierīces iestatījumiem un pieejamās krātuves vietas.  Varat jebkurā laikā lejupielādēt pilnas izšķirtspējas fotoattēlus un video.            2\. Funkcija Shared Albums.  Kad izmantojat funkciju Shared Albums, uzņēmums Apple saglabā visus jūsu kopīgotos fotoattēlus un video, līdz tos izdzēšat. Varat piekļūt saviem kopīgotajiem fotoattēliem un video no ierīces, kurai ir piekļuve funkcijai Shared Albums. Lietotāji, kuriem sūtāt funkcijas Shared Albums uzaicinājumus, var skatīt, saglabāt, kopēt un koplietot šos fotoattēlus un video, kā arī pievienot savus fotoattēlus, video un komentārus.  Ja izvēlaties izmantot funkciju Shared Albums, lai kopīgotu fotoattēlus, nosūtot tīmekļa saiti, šie fotoattēli būs publiski pieejami ikvienam, kuram ir piekļuve vai ir zināma tīmekļa saite. Ja vēlaties pārtraukt atsevišķu fotoattēlu, video, komentāru vai visa Shared Albums satura koplietošanu, varat to jebkurā laikā izdzēst.  Taču jebkurš saturs, kas iepriekš ir pārkopēts no koplietojama albuma citā ierīcē vai datorā, netiek izdzēsts.  

            3\. Funkcija Shared Photo Library.  Ja jums ir iespējota funkcija iCloud Photos, varat izveidot vienu koplietojamu bibliotēku ar līdz pieciem citiem lietotājiem vai pievienoties šādai bibliotēkai.  Kad pievienojat fotoattēlus un video, izmantojot funkciju Shared Photo Library, fotoattēli un video tiek pārvietoti no personīgās bibliotēkas uz koplietojamo bibliotēku. Visiem dalībniekiem ir vienādas atļaujas pievienot, rediģēt un dzēst koplietojamās bibliotēkas saturu. Visiem koplietojamās bibliotēkas dalībniekiem ir piekļuve koplietojamās bibliotēkas saturam, bet uz koplietojamās bibliotēkas saturu attiecas tikai tā lietotāja iCloud krātuves kvota, kurš izveidoja koplietojamo bibliotēku.  Ja bibliotēkas īpašnieka iCloud krātuvē vairs nav brīvas vietas, koplietojamajai bibliotēkai vairs nevar pievienot saturu un tādas izmaiņas kā labojumi, izlase un metadatu korekcijas vairs netiek sinhronizētas.  Lietotāji, kas nav sasnieguši 13 gadu vecumu (vai līdzvērtīgu minimālo vecumu atbilstošajā jurisdikcijā) un kuru Apple kontu ir izveidojis kāds no vecākiem vai aizbildnis, funkcijā Shared Photo Library drīkst piedalīties tikai kopā ar citiem ģimenes locekļiem.

          B. Funkcija Folder un File Sharing. Kad izmantojat funkciju iCloud Folder un File Sharing, uzņēmums Apple glabā visus jūsu kopīgotos failus, līdz tos izdzēšat.  Jūs varat piekļūt saviem kopīgotajiem failiem no jebkuras savas Apple ierīces, kurā ir iespējots pakalpojums iCloud Drive. Jūs varat piešķirt lietotājiem šo failu skatīšanas, saglabāšanas, kopēšanas vai rediģēšanas piekļuves tiesības.  Jums ir iespēja piešķirt lietotājiem tiesības rediģēt failus vai tikai tos skatīt.  Ja lietojat funkciju iCloud Folder un iCloud File Sharing, lai kopīgotu failus, izmantojot tīmekļa saiti, šie faili ir publiski pieejami jebkuram, kam ir piešķirta tīmekļa saite.  Jebkurā laikā varat pārtraukt failu kopīgošanu.  Ja pārtraucat kopīgošanu, faili tiek noņemti no pakalpojuma iCloud Drive ikviena lietotāja ierīcē. Tomēr visi faili, kas iepriekš tika iekopēti citā ierīcē vai datorā, netiks izdzēsti.          C. Funkcija Mail Drop. Ja esat pierakstījies pakalpojumā iCloud un lietojat macOS lietotni Mail vai iCloud Mail tīmeklī, lai sūtītu e\-pasta ziņojumus ar lieliem pielikumiem, jums ir iespēja izmantot funkciju Mail Drop.  Funkcija Mail Drop nodrošina iespēju īslaicīgi glabāt lielus pielikumus iCloud serveros, lai atvieglotu piegādi. Atkarībā no adresāta e\-pasta klienta lietotnes uzņēmums Apple adresātiem nosūtīs saiti uz pielikumu vai tā priekšskatījumu. Īslaicīga lielu e\-pasta pielikumu glabāšana neietekmē jūsu iCloud krātuves kvotu. Plašāku informāciju par funkciju Mail Drop skatiet vietnē https://support.apple.com/HT203093 

          D. Trešo pušu lietotnes. Ja izmantojat savus iCloud akreditācijas datus, lai pierakstītos noteiktās trešo pušu lietotnēs, jūs piekrītat, ka lietotne glabā datus jūsu personīgajā iCloud kontā un uzņēmums Apple apkopo, glabā un apstrādā šādus datus attiecīgā trešās puses lietotņu izstrādātāja vārdā saistībā ar to, kā lietojat Pakalpojumu un šādas lietotnes. Uz datiem, ko lietotne glabā jūsu personīgajā iCloud kontā, attiecas krātuves ierobežojums.  Šādus datus var koplietot ar citu lietotni, ko lejupielādējat no tā paša lietotņu izstrādātāja.           E. Funkcija Family Sharing Izmantojot funkciju Family Sharing, varat koplietot ar savas ģimenes locekļiem noteiktu iegādātu saturu, piemēram, Store pirkumus un Apple abonementus. Varat arī koplietot noteiktu saturu, piemēram, fotoattēlus, kalendārus, atrašanās vietu un ekrāna laika informāciju, atkarībā no tā, ko jūsu ģimene izvēlas kopīgot.  Varat koplietot arī noteiktus abonementus un lietotnē veiktus pirkumus no trešajām pusēm.  Plašāku informāciju par jūsu iegādātā satura koplietošanu skatiet Apple plašsaziņas līdzekļu pakalpojumu noteikumos vietnē https://www.apple.com/legal/internet\-services/itunes/ww.  Plašāku informāciju par satura, ierīču lietojuma un atrašanās vietas informācijas koplietošanu ar saviem ģimenes locekļiem skatiet vietnē https://www.apple.com/family\-sharing/.

          F. iCloud tikai tīmeklī lietojams konts.  Ja reģistrējaties Pakalpojumam, izmantojot tikai tīmeklī lietojamu kontu no ierīces vai datora, kuru nav ražojis uzņēmums Apple, jums ir piekļuve tikai ierobežotai Pakalpojuma funkciju kopai. Jūs saņemsiet 1 GB bezmaksas krātuves un nevarēsiet palielināt šo apjomu, izmantojot tikai tīmeklim paredzētu kontu. Lai piekļūtu Pakalpojumam no tikai tīmeklim paredzēta konta, jums ir jāpiekrīt visiem atbilstošajiem noteikumiem un nosacījumiem šajā Līgumā, tostarp (bez ierobežojuma) visām Pakalpojuma lietošanas prasībām, lietošanas ierobežojumiem, pieejamībai, publiskai beta versijai, garantijas atrunām, noteikumiem attiecībā uz jūsu saturu un uzvedību, kā arī Līguma darbības izbeigšanu. Šajā Līgumā iekļautie noteikumi par funkcijām, kuras nav pieejamas tikai tīmekļa lietotājiem, uz jums neattiecas. Tādi ir, piemēram, noteikumi par vietsaistītupakalpojumu lietošanu un maksu par iCloud krātuves jaunināšanu. Turklāt jūs piekrītat: ja vēlāk piekļūstat savam tikai no tīmekļa lietojamam kontam no Apple zīmola ierīces vai Apple zīmola datora neatkarīgi no tā, vai jums pieder šāda ierīce vai dators, uzņēmums Apple var automātiski jaunināt jūsu tikai no tīmekļa lietojamo kontu uz pilnvērtīgu iCloud kontu un nodrošināt jums visu pieejamo Pakalpojuma funkcionalitāti, tostarp palielinātu bezmaksas krātuves vietu. Ja izvēlaties piekļūt savam tikai no tīmekļa lietojamam kontam no Apple zīmola ierīces vai Apple zīmola datora un jums vēlāk tiek veikta jaunināšana uz pilnu Pakalpojuma funkcionalitāti, jūs piekrītat, ka visi šeit iekļautie noteikumi un nosacījumi attiecas uz Pakalpojuma lietošanu. Ja nevēlaties pilnvērtīgu iCloud kontu, nepierakstieties savā tikai no tīmekļa lietojamā kontā no Apple zīmola ierīces vai datora.

          G. iCloud\+.  “iCloud\+” ir Premium klases iCloud Abonements, kurā iekļauta piekļuve papildu krātuvei un noteiktām Premium klases funkcijām.  iCloud\+ abonementa plāni ir iCloud\+ Abonementi.  Atkarībā no prasībām jūsu atrašanās vietā varat iegūt dažas vai visas tālāk minētās iCloud\+ funkcijas, ja jums ir iCloud\+ Abonements vai kādam jūsu Family Sharing (Koplietošana ģimenē) grupas dalībniekam ir iCloud\+ Abonements un tas ir kopīgots ar jums:

            1\. Funkcija Privātais relejs.  Izmantojot funkciju Privātais relejs, varat izveidot savienojumu ar internetu un pārlūkot to privātāk un drošāk, šifrējot interneta datplūsmu un sūtot to caur vismaz diviem interneta relejiem.  Izmantojot funkciju Privātais relejs, dažu tīmekļa vietņu darbība var neatbilst paredzētajam, piemēram, rādot neatbilstoša reģiona saturu vai pieprasot papildu darbības pirms pierakstīšanās. Funkciju Privātais relejs jebkurā laikā var iespējot vai atspējot iCloud sadaļā Settings (Iestatījumi). Turklāt funkcija Privātais relejs var ietekmēt interneta pakalpojumu nodrošinātāja spēju izslēgt jūsu datu lietojumu no datu apjoma maksimālās robežvērtības, un interneta pakalpojumu nodrošinātājs var piemērot papildu maksu.  Funkcija Privātais relejs sākumā var būt pieejama beta versijā, un tādā gadījumā tā ir Beta funkcija, uz kuru attiecas VI.C. sadaļas noteikumi (Programma Public Beta).

             2\. Hide My Email.  Ar funkciju Hide My Email varat ģenerēt unikālas, nejaušas e\-pasta adreses, kas pārsūtīs saturu uz jūsu izvēlētu e\-pasta adresi.  Apple patur tiesības ierobežot šajā funkcijā pieejamo e\-pasta adrešu skaitu vai pārtraukt aizstājvārda lietošanu, ja lietojot tiek pārkāpti šeit norādītie noteikumi un nosacījumi.               3\. HomeKit Secure Video.  Funkcija HomeKit Secure Video pakalpojumā iCloud\+ ļauj uzglabāt saderīgu mājas apsardzes kameru video pakalpojumā iCloud un skatīt kadrus attālināti.  Lai funkcija HomeKit Secure Video darbotos, nepieciešams atbalstīts iCloud\+ plāns, saderīga apsardzes kamera, kurā iespējota funkcija HomeKit, un HomePod, Apple TV vai iPad ierīce, kas darbojas kā mājas centrmezgls.  Dažos iCloud\+ plānos var būt ierobežots jums pieejamo kameru vai video straumēšanas skaits.               4\. Pielāgoti e\-pasta domēni.  Varat personalizēt iCloud pasta adresi ar pielāgotu domēna nosaukumu (ja pieejams) un aicināt ģimenes locekļus izmantot šo pašu domēnu saviem iCloud pasta kontiem.  Katrai personai domēnā var būt ne vairāk kā trīs e\-pasta adreses.  iCloud kontos glabātie pasta ziņojumi tiek iekļauti iCloud krātuvē. Ja vairs nav brīvas vietas iCloud krātuvē, jūs nevarēsiet saņemt jaunus ziņojumus pielāgotajās e\-pasta adresēs, līdz atbrīvosiet vietu krātuvē.  Apple patur tiesības atteikt personalizēt iCloud pasts adresi ar pielāgotu domēna nosaukumu, kas ir nelikumīgs, uzmācīgs, draudus saturošs, kaitīgs, zaudējumus radošs, apmelojošs, neslavu ceļošs, aizskarošs, vardarbīgs, neķītrs, vulgārs, citas personas privātumu apdraudošs, naidīgs, rasistiski vai etniski aizvainojošs vai kādā citādā veidā nepatīkams.  Dažas iCloud\+ funkcijas nav pieejamas visās valstīs un reģionos.  

          H. Divpakāpju autentifikācija un automātiski sastādīti zvani/īsziņas. Ja savam Apple kontam iespējojat divpakāpju autentifikāciju, jūs piekrītat a) norādīt uzņēmumam Apple vismaz vienu savu tālruņa numuru; b) saņemt no uzņēmuma Apple automātiski sastādītus zvanus vai iepriekš ierakstītas sarunas un īsziņas uz jebkuru norādīto tālruņa numuru. Mēs varam veikt šādus zvanus un sūtīt īsziņas, lai i) palīdzētu aizsargāt jūsu Kontu, kad pierakstāties tajā, ii) palīdzētu jums piekļūt savam Kontam, ja esat aizmirsis paroli; iii) jebkuras citas nepieciešamības gadījumā apkalpotu jūsu Kontu vai īstenotu šī Līguma, mūsu politiku, piemērojamo tiesību aktu vai jebkura cita ar jums noslēgta līguma ievērošanu.

          I. Konta atkopšanas palīdzība.  Varat pievienot vienu vai vairākas personas kā atkopšanas kontaktpersonu, kas var izmantot savu ierīci, lai ģenerētu kodu, kas palīdzēs jums atgūt piekļuvi savam kontam un datiem.  Atkopšanas kontaktpersonai jābūt sasniegušai 13 gadu vecumu (vai līdzvērtīgu minimālo vecumu atbilstošajā jurisdikcijā), tai nepieciešams Apple konts, divfaktoru autentifikācija un Apple ierīce, kurā iespējots ierīces ieejas kods.  Šī persona nevarēs iegūt tiešu piekļuvi jūsu kontam.  Jūs esat atbildīgs par atkopšanas kontaktpersonu informācijas atjaunināšanu. 

          J. Papildu datu aizsardzība. Izmantojot funkciju Papildu datu aizsardzība, varat iespējot gala–gala šifrēšanas lietošanu, lai vairāk aizsargātu savas datu papildkategorijas pakalpojumā iCloud, tostarp funkciju iCloud dublēšana, fotoattēli, piezīmes un failus, kas saglabāti pakalpojumā iCloud Drive. Lai iespējotu funkciju Papildu datu aizsardzība, jūsu Apple kontam ir jābūt iespējotai divfaktoru autentifikācijai un ir nepieciešama uzticama ierīce (ierīces, kurās esat pierakstījies savā kontā, izmantojot divfaktoru autentifikāciju), kas paredzēta kontam ar iespējotu ieejas kodu vai paroli. Turklāt jums būs jāģenerē atkopšanas atslēga vai jānorāda vismaz viena konta atkopšanas kontaktpersona, lai palīdzētu jums atgūt piekļuvi savam kontam un datiem gadījumā, ja aizmirsīsit savu konta paroli, zaudēsit piekļuvi kādai no uzticamajām ierīcēm vai aizmirsīsit savas ierīces ieejas kodus vai paroles. Atkopšanas kontaktpersonas varat mainīt jebkurā laikā, bet to vecumam ir jābūt vismaz 13 gadiem (vai līdzvērtīgs minimālais vecums atbilstoši atkopšanas kontaktpersonas dzīvesvietai), tām ir nepieciešams Apple konts ar iespējotu divfaktoru autentifikāciju un Apple ierīce, kas ir iestatīta, izmantojot ieejas kodu vai paroli. Apple nevarēs jums palīdzēt atgūt datus, kurus aizsargā funkcija Papildu datu aizsardzība, tiklīdz tā būs iespējota, tāpēc jūs esat atbildīgs par atkopšanas atslēgas glabāšanu drošā vietā un/vai savu atkopšanas kontaktpersonu informēšanu. Apple neuzņemas nekādu atbildību par jūsu nespēju piekļūt savam kontam vai datiem, ja jums neizdodas pasargāt savu atkopšanas atslēgu vai atkopšanas kontaktpersona nespēj vai nevēlas jums palīdzēt atgūt piekļuvi jūsu kontam un datiem. Pārvaldīti Apple konti un bērnu konti nav izmantojami funkcijai Papildu datu aizsardzība. Funkciju Papildu datu aizsardzība varat izslēgt jebkurā laikā.

          K. Drošības atslēgas. Izmantojot funkciju Drošības atslēgas, varat pieprasīt fizisku drošības atslēgu, kas jālieto, lai pierakstītos ar jūsu Apple kontu. Lai izmantotu funkciju Drošības atslēgas, jums ir nepieciešama divfaktoru autentifikācija, kas iespējota jūsu Apple kontam, un FIDO sertificēta trešās puses drošības atslēga kā viena no diviem faktoriem. Funkcija Drošības atslēgas dod iespēju izmantot uzticamu ierīci, lai pievienotu jaunu atslēgu vai izslēgtu visas drošības atslēgas, saglabājot piekļuvi jūsu kontam. Tomēr, ja zaudēsit visas drošības atslēgas un savas uzticamās ierīces, jūs neatgriezeniski zaudēsit piekļuvi savam kontam un Apple nevarēs palīdzēt jums atgūt piekļuvi savam kontam vai datiem. Apple neuzņemas nekādu atbildību par jūsu nespēju piekļūt savam kontam vai datiem, ja jums neizdodas pasargāt savas fiziskās drošības atslēgas vai jūsu fiziskās drošības atslēgas darbojas nepareizi. Pārvaldīti Apple konti un bērnu konti nav izmantojami funkcijai Drošības atslēgas.

          L. Digitālais mantojums.  Digitālais mantojums nodrošina iespēju pievienot vismaz vienu kontaktpersonu, kas varēs piekļūt jūsu kontam un lejupielādēt noteiktus datus pēc jūsu nāves.  Ja norādītās kontaktpersonas uzrādīs uzņēmumam Apple miršanas apliecību un tām būs nepieciešamā atslēga, kontaktpersonas automātiski iegūs piekļuvi šiem noteiktajiem konta datiem, un no visām jūsu ierīcēm tiks noņemta aktivizācijas bloķēšana.  Jūs esat atbildīgs par digitālā mantojuma kontaktpersonu informācijas atjaunināšanu.  Vairāk par digitālo mantojumu uzziniet lapā https://support.apple.com/HT212360 un http://support.apple.com/HT212361\.              M. Vietsaistītu pakalpojumu lietošana

Uzņēmums Apple un tā partneri un licences turētāji var piedāvāt noteiktas funkcijas vai pakalpojumus, kuru darbībai nepieciešama ierīces atrašanās vietas funkcija, izmantojot GPS (vai līdzīgu tehnoloģiju, kur tā pieejama) un kopienas resursu Wi\-Fi piekļuves punktu un mobilo sakaru torņu atrašanās vietas. Lai nodrošinātu šādas funkcijas vai pakalpojumus vietās, kur tie pieejami, uzņēmumam Apple un tā partneriem un licences turētājiem jāapkopo, jāizmanto, jāpārsūta, jāapstrādā un jāuztur jūsu atrašanās vietas dati, ieskaitot, bet neaprobežojoties ar, jūsu ierīces ģeogrāfisko atrašanās vietu un ar jūsu Kontu saistīto informāciju, kā arī informāciju, kas saistīta ar jebkurām tālāk minētajām reģistrētajām ierīcēm, tostarp jūsu Apple kontu, ierīces ID un nosaukumu un ierīces veidu, bet neaprobežojoties ar tiem. 

Jūs jebkurā laikā varat atsaukt uzņēmumam Apple un tā partneriem un licences turētājiem sniegto atļauju apkopot, izmantot, pārsūtīt, apstrādāt un uzturēt atrašanās vietas un Kontu datus, neizmantojot atrašanās vietas funkcijas un attiecīgi izslēdzot funkciju Find My (ieskaitot iepriekšējās lietotnes Find My iPhone un Find My Friends, kopā dēvētas par “Find My”) vai Location Services savas ierīces sadaļā Settings (Iestatījumi). Izmantojot tādus trešās puses pakalpojumus, kas izmanto vai nodrošina atrašanās vietas datus Pakalpojuma vajadzībām, uz jums attiecas un jums ir jāpārskata šādi trešās puses noteikumi un privātuma politika par šādu trešo pušu pakalpojumu atrašanās vietas datu lietošanu. Nevieni Pakalpojuma kontekstā sniegtie atrašanās vietas dati nav paredzēti izmantošanai tādās situācijās, kad vajadzīgi precīzi atrašanās vietas dati vai kad kļūdaini, neprecīzi, laikam neatbilstīgi vai nepilnīgi atrašanās vietas dati var izraisīt nāvi, traumas, īpašuma bojājumus vai vides kaitējumu. Nodrošinot Pakalpojumu, uzņēmums Apple izmanto saprātīgas prasmes un atbilstošu piesardzību, taču ne uzņēmums Apple, ne kāds no tā pakalpojumu un/vai satura piegādātājiem negarantē Pakalpojuma parādīto atrašanās vietas vai jebkuru citu datu pieejamību, precizitāti, pilnīgumu, uzticamību un savlaicīgumu. ATRAŠANĀS VIETAS PAKALPOJUMI NAV PAREDZĒTI UN PIEMĒROTI, LAI TOS IZMANTOTU KĀ AVĀRIJAS VIETAS NOTEIKŠANAS SISTĒMU.          N. Find My Kad iespējojat pakalpojumu iCloud un Location Services (Atrašanās vietas pakalpojumi) ierīcē, kurā darbojas iOS 13, iPad OS vai macOS Catalina vai jaunāka versija, funkcija Find My (Find My iPhone ierīcēm, kurās darbojas iOS 8 līdz iOS 12\) tiek automātiski iespējota šajā ierīcē un jebkurā citā Apple piederumā, kas savienots ar to pārī.  Pēc iespējošanas ierīce tiek automātiski saistīta ar jūsu Apple kontu, un, lai kāds (tostarp jūs) varētu izslēgt funkciju Find My, izrakstīties no pakalpojuma iCloud, izdzēst vai aktivizēt ierīci, ir nepieciešama jūsu Apple konta parole.  Uzņēmums Apple un tā pilnvarotie aģenti var nesniegt aparatūras vai programmatūras atbalsta pakalpojumus, tostarp Apple ierobežotās garantijas pakalpojumus, ja pirms pakalpojuma sniegšanas nav atspējota funkcija Find My.  Uzņēmums Apple neuzņemas nekādu atbildību par jūsu nespēju aizsargāt savu iOS ierīci ar ieejas kodu, iespējot režīmu Lost Mode un/vai saņemt paziņojumus un ziņojumus un atbildēt uz tiem.  Uzņēmums Apple arī neuzņemas nekādu atbildību par jūsu iOS ierīces atdošanu jums un jebkādu datu zudumu jūsu iOS ierīcē.

Find My Network ir kolektīvās informācijas apkopošanas (“crowdsourcing”) funkcija, kas var palīdzēt jums un citiem atrast pazudušas ierīces, ja tām nav savienojuma ar internetu. Ja ierīcē ir iespējota funkcija Find My Network, tā var konstatēt tuvumā bezsaistē esošas ierīces, izmantojot Bluetooth (vai līdzīgas tehnoloģijas). Ja ierīce konstatē pazudušas, bezsaistē esošas ierīces klātbūtni, tā izmanto Wi\-Fi vai mobilo datu savienojumu, lai droši ziņotu par ierīces aptuveno atrašanās vietu ar ierīci saistītajam Apple kontam, lai īpašnieks varētu skatīt tās atrašanās vietu lietotnē Find My. Ziņošana par atrašanās vietu ir pilnībā šifrēta, un uzņēmums Apple neredz ne ziņojošās ierīces, ne bezsaistē esošas ierīces atrašanās vietu. Funkciju Find My Network var atspējot sadaļā Settings (Iestatījumi).

          O. DublēšanaPakalpojuma iCloud dublēšanas funkcija periodiski veido iOS ierīču automātiskus dublējumus, kad ierīces ekrāns ir bloķēts, tā ir pievienota barošanas avotam un tai ir interneta savienojums, izmantojot Wi\-Fi tīklu. Ja ierīce nav dublēta pakalpojumā iCloud simt astoņdesmit (180\) dienu laikā, uzņēmums Apple patur tiesības dzēst visus ar šo ierīci saistītos dublējumus. Dublējumā var būt iekļauti ierīces iestatījumi, ierīci raksturojošās īpašības, fotoattēli un video, dokumenti, jūsu ziņas, zvana signāli, lietotnes Health dati un citi lietotņu dati. Papildinformāciju skatiet vietnē https://support.apple.com/HT207428\.  Tālāk norādītais saturs nav iekļauts jūsu pakalpojuma iCloud dublējuma saturā: saturs, kas iegādāts pakalpojumā iTunes Store, App Store vai Apple Books, no datora sinhronizētais multivides saturs un jūsu fotoattēlu bibliotēka, ja esat iespējojis funkciju iCloud Photo Library. Nodrošinot Pakalpojumu, Apple izmanto saprātīgas prasmes un ievēro vajadzīgo rūpību, taču, CIKTĀL TO PIEĻAUJ PIEMĒROJAMIE TIESĪBU AKTI, APPLE NEGARANTĒ UN NEGALVO, KA JEBKĀDS SATURS, KO SAGLABĀJAT VAI KURAM VARAT PIEKĻŪT, IZMANTOJOT PAKALPOJUMU, NETIKS PAKĻAUTS NETĪŠAM BOJĀJUMAM, DEFEKTAM, ZUDUMAM VAI NOŅEMŠANAI SASKAŅĀ AR ŠĪ LĪGUMA NOTEIKUMIEM, UN UZŅĒMUMS APPLE NEBŪS ATBILDĪGS ŠĀDA BOJĀJUMA, DEFEKTA, ZUDUMA VAI NOŅEMŠANAS GADĪJUMĀ. Atbilstoša alternatīvā savas informācijas un datu dublējuma uzturēšana ir jūsu atbildība.

III. ABONEMENTA JAUNINĀJUMIiCloud\+ Abonementa plāni ir pieejami iegādei pēc abonementa principa.

          A. ApmaksaJa veiksiet jaunināšanu uz iCloud\+ Abonementa pakalpojumu, lai iegūtu papildu vietu krātuvē un papildu funkcijas, uzņēmums Apple automātiski iekasēs regulāru maksu par jūsu izvēlēto plānu, tostarp visus piemērojamos nodokļus, atbilstoši maksāšanas veidam, kas piesaistīts jūsu Apple kontam (piemēram, maksāšanas veidam, ko izmantojat pirkumiem pakalpojumos iTunes Store, App Store vai Apple Books, ja tādi ir pieejami), vai maksāšanas veidam, kas piesaistīts jūsu Ģimenes kontam. Plašāku informāciju par plāniem un cenām skatiet lapā https://support.apple.com/HT201238\.  Ja esat Ģimenes piekļuves organizators, jūs piekrītat, ka uzņēmums Apple regulāri iekasēs maksu atbilstoši jūsu maksāšanas veidam par jūsu ģimenes locekļiem, kas veic sava plāna jaunināšanu. Uzņēmums Apple var arī iegūt iepriekšēju apstiprinājumu par summu, kādu var sasniegt darījums, un periodiski sazināties ar jums pa e\-pastu, izmantojot jūsu Apple kontam piesaistīto e\-pasta adresi, lai sūtītu norēķinu atgādinājumus un citu informāciju attiecībā uz abonementa kontu.  

Varat mainīt abonementu, jauninot vai pazeminot plānu savas ierīces sadaļas Settings (Iestatījumi) sadaļā iCloud, Mac datora sadaļas System Preferences (Sistēmas preferences) rūtī iCloud vai datora sadaļā iCloud for Windows (Pakalpojums iCloud darbam ar Windows).

Piemērojamā maksa par jauninātu plānu stājas spēkā nekavējoties; plāna pazemināšana stājas spēkā nākamajā ikgadējā vai ikmēneša rēķina izrakstīšanas datumā. JŪS ESAT ATBILDĪGS PAR SAVLAICĪGU VISU MAKSĀJUMU VEIKŠANU UN DERĪGU KREDĪTKARTES VAI NORĒĶINU KONTA REKVIZĪTU NODROŠINĀŠANU UZŅĒMUMAM APPLE, LAI VEIKTU VISUS MAKSĀJUMUS. Ja uzņēmums Apple nespēj sekmīgi iekasēt nepieciešamo maksu no kredītkartes vai maksājumu konta, uzņēmums Apple patur tiesības atsaukt vai ierobežot piekļuvi jūsu saglabātajam saturam, dzēst jūsu saglabāto saturu vai izbeigt jūsu Konta darbību. Ja vēlaties norādīt citu kredītkarti vai maksājumu kontu vai ir mainījies jūsu kredītkartes vai norēķinu konta statuss, informācija ir jāmaina tiešsaistē iCloud Konta sadaļā Information (Informācija); tā rezultātā uz laiku var tikt pārtraukta jūsu piekļuve Pakalpojumam, kamēr Apple pārbauda jūsu jauno maksājuma informāciju. Mēs varam sazināties ar jums pa e\-pastu attiecībā uz jūsu kontu tādu iemeslu dēļ kā, piemēram, jūsu atlasītā plāna krātuves ierobežojuma sasniegšana vai pārsniegšana, taču neaprobežojoties ar tiem. 

Ja atrodaties Brazīlijā, neatkarīgi no jebkādiem šeit sniegtajiem apgalvojumiem:lai iekasētu maksu, ko uzņēmums Apple no jums pieprasa, uzņēmums Apple var izmantot saistītu uzņēmumu, kas veic jebkuru naudas summu, ko esat parādā saistībā ar savu iCloud kontu, iekasēšanu un pārsūtīšanu.  Turklāt kopējā summa ietver gan jaunināšanas maksu, gan jebkuru piemērojamu kredītkaršu apkalpošanas maksu. Jūs esat atbildīgs par jebkuriem jums piemērojamiem nodokļiem, izņemot jebkurus piemērojamos ieturētos nodokļus, kurus iekasē uzņēmuma Apple saistītais uzņēmums. Jums uzņēmumam Apple jāsniedz visa konta informācija, kas nepieciešama šādu darījumu veikšanai. Ja nesniegsiet visu nepieciešamo konta informāciju, jūs apstiprināt un piekrītat, ka uzņēmumam Apple būs tiesības izbeigt jūsu konta darbību. 

          B. Atteikšanās tiesībasJa izvēlaties atcelt savu abonementu pēc tā sākotnējās iegādes vai jums ir ikgadējs maksājumu plāns un ir sācies jebkāds atjaunošanas termiņš, varat to izdarīt, informējot uzņēmumu Apple ar skaidri formulētu paziņojumu (sk. informāciju par atbilstošajām adresēm tālāk esošajā sadaļā “Vispārīgi”) 14 dienu laikā pēc apstiprinājuma e\-pasta ziņojuma saņemšanas; tas ir jāpaveic, sazinoties ar Klientu atbalsta dienestu. Jums nav jānorāda atcelšanas iemesls. Lai ievērotu atcelšanai atvēlēto termiņu, jums jāiesūta savs atcelšanas pieteikums pirms 14 dienu perioda beigām. Klientiem Eiropas Savienībā un Norvēģijā ir arī tiesības mūs informēt, izmantojot tālāk norādīto atcelšanas veidlapas šablonu:Kam:  Apple Distribution International Ltd., Hollyhill Industrial Estate, Hollyhill, Cork, Īrijas Republika:

Ar šo es paziņoju, ka es anulēju līgumu par šādu līguma priekšmetu: \[ABONEMENTA PLĀNS UN PERIODS, piem., 200 GB MĒNESĪ iCLOUD\+ ABONEMENTA PLĀNA JAUNINĀŠANA]Pasūtījuma datums: \[IEVIETOJIET DATUMU] Patērētāja vārds/uzvārdsPatērētāja adreseDatums Atcelšanas ietekme Mēs samazināsim jūsu krātuvi līdz 5 GB un veiksim līdzekļu atmaksu ne vēlāk kā 14 dienu laikā kopš atcelšanas paziņojuma saņemšanas. Ja šī perioda laikā būsiet izmantojis vairāk nekā 5 GB krātuves vietas, iespējams, jūs vairs nevarēsiet izveidot citus iCloud dublējumus un izmantot noteiktas funkcijas, pirms nebūsiet samazinājis savas krātuves apjomu. Mēs izmantosim tādu pašu maksājuma metodi, kādu izmantojāt darījuma veikšanai, un no jums netiks iekasēta nekāda maksa par līdzekļu atdošanu. IV. Pakalpojuma lietošana          A. Jūsu kontsKā reģistrētam Pakalpojuma lietotājam jums ir jāizveido Konts. Neatklājiet nevienam citam sava Konta informāciju. Tikai jūs pats esat atbildīgs par sava Konta konfidencialitātes un drošības uzturēšanu un par visām aktivitātēm, kas notiek jūsu Kontā vai saistībā ar to, un jūs piekrītat nekavējoties informēt uzņēmumu Apple par jebkādu sava Konta drošības pārkāpumu. Tālāk jūs apliecināt un piekrītat, ka Pakalpojums ir izstrādāts un paredzēts viena indivīda personiskai lietošanai un jūs nedrīkstat atklāt sava Konta un/vai paroles datus citām personām. Pieņemot, ka mēs savā rīcībā esam ievērojuši saprātīgas prasmes un vajadzīgo rūpību, uzņēmums Apple neuzņemas atbildību ne par kādiem zaudējumiem, kas radušies neautorizētas jūsu Konta lietošanas rezultātā, kuras iemesls ir šo noteikumu neievērošana.Lai izmantotu Pakalpojumu, jums jāievada savs Apple konts un parole un tādējādi jāautentificē savs Konts. Jūs piekrītat nodrošināt precīzu un pilnīgu informāciju, kad reģistrējaties Pakalpojumam un tā lietošanas laikā (“Pakalpojuma reģistrācijas dati”), un jūs piekrītat atjaunināt savus Pakalpojuma reģistrācijas datus, lai tie būtu precīzi un pilnīgi. Nespēja nodrošināt precīzus, aktuālus un pilnīgus Pakalpojuma reģistrācijas datus var izraisīt jūsu Konta darbības apturēšanu un/vai izbeigšanu. Jūs piekrītat, ka uzņēmums Apple drīkst saglabāt un lietot jūsu iesniegtos Pakalpojuma reģistrācijas datus, lai uzturētu Kontu un iekasētu maksas no tā.

          B. Citu Apple produktu un pakalpojumu lietošanaNoteiktiem Pakalpojuma komponentiem vai funkcijām, ko nodrošina uzņēmums Apple un/vai tā licences turētāji, tostarp spējai lejupielādēt iepriekš veiktus pirkumus un funkcijai iTunes Match un/vai iCloud Music Library (tiek piemērota papildu maksa), bet neaprobežojoties ar tām, nepieciešama atsevišķa programmatūra vai citi licences līgumi vai lietošanas noteikumi. Jums jāizlasa jebkurš šāds atsevišķs līgums kā nosacījums šo konkrēto Pakalpojuma komponentu vai funkciju izmantošanai, jāpieņem tas un jāpiekrīt tā saistībām.          C. Nodošanas neesamībaNekas šajā Līgumā nav interpretējams kā jebkādas līdzdalības, īpašumtiesību vai licences nodošana jums no Apple konta, e\-pasta adreses, domēna nosaukuma, iChat ID vai līdzīga resursa, ko izmantojat saistībā ar Pakalpojumu.

          D. Pārņemšanas tiesību neesamībaJa vien tas ir atļauts saskaņā ar digitālā mantojuma principiem un nav pretrunā citiem tiesību aktiem, jūs piekrītat, ka jūsu Konts nav nododams citai personai un ka jebkādas tiesības uz Apple kontu vai saturu jūsu Kontā tiek izbeigtas jūsu nāves gadījumā. Saņemot miršanas apliecības kopiju, jūsu Konta darbība var tikt izbeigta un viss jūsu Konta saturs — izdzēsts. Lai saņemtu papildu palīdzību, sazinieties ar iCloud atbalsta dienestu vietnē https://support.apple.com/icloud.

          E. Pakalpojuma tālākpārdošanas liegumsJūs piekrītat, ka jūs neveiksiet Pakalpojuma (vai jebkuras tā daļas) reproducēšanu, kopēšanu, dublēšanu, pārdošanu, tālākpārdošanu, nomu vai tirdzniecību nekādam mērķim.V. Saturs un jūsu uzvedība          A. Saturs“Saturs” apzīmē jebkuru informāciju, kas var tikt ģenerēta vai ar ko var saskarties, lietojot Pakalpojumu, piemēram, datu faili, ierīču īpašības, rakstīts teksts, programmatūra, mūzika, grafikas, fotoattēli, attēli, skaņas, video, ziņas un jebkādi līdzīgi materiāli. Jūs saprotat, ka viss Saturs — gan publiski publicētais, gan privāti uz Pakalpojumu nosūtītais Saturs — ir tikai tās personas atbildība, no kuras šāds Saturs ir radies. Tas nozīmē, ka tikai jūs, nevis uzņēmums Apple, esat atbildīgs par jebkuru Saturu, ko augšupielādējat, lejupielādējat, publicējat, sūtāt pa e\-pastu, pārsūtāt, glabājat vai citādā veidā padarāt pieejamu, izmantojot Pakalpojumu. Jūs apzināties, ka, izmantojot Pakalpojumu, jūs varat saskarties ar tādu Saturu, kas uzskatāms par aizskarošu, nepiedienīgu vai nepatīkamu, un ka jūs varat citiem izrādīt Saturu, kuru tie uzskata par nepatīkamu. Uzņēmums Apple nekontrolē Saturu, kas publicēts, izmantojot Pakalpojumu, kā arī negarantē šāda Satura precizitāti, uzticamību un kvalitāti. Jūs apzināties un saprotat, ka Pakalpojuma un jebkāda Satura lietošana ir tikai jūsu pašu risks.

          B. Jūsu uzvedībaJūs piekrītat, ka NELIETOSIET Pakalpojumu, lai:1\) augšupielādētu, lejupielādētu, publicētu, sūtītu pa e\-pastu, pārsūtītu, glabātu vai citādā veidā padarītu pieejamu jebkādu Saturu, kas ir nelikumīgs, uzmācīgs, draudus saturošs, kaitīgs, zaudējumus radošs, apmelojošs, neslavu ceļošs, aizskarošs, vardarbīgs, neķītrs, vulgārs, citas personas privātumu apdraudošs, naidīgs, rasistiski vai etniski aizvainojošs vai kādā citādā veidā nepatīkams;

2\) vajātu, aizskartu, draudētu vai kaitētu citai personai;

3\) iesaistītos jebkurās aktivitātēs, kas jebkādā veidā ekspluatē, kaitē vai apdraud bērnus, tostarp, bez ierobežojuma, bērnu seksuālas vardarbības materiālu, bērnu seksuālas izmantošanas materiālu vai jebkura cita bērniem kaitējoša satura izgatavošanā, kopīgošanā, augšuplādēšanā vai uzglabāšanā;

4\) ja esat pieaugušais, pieprasītu personīgu vai cita veida informāciju no nepilngadīgas personas (jebkuras personas, kura nav sasniegusi 18 gadu vai līdzvērtīgu vecumu, ko vietējie tiesību akti definē kā nepilngadīgo), kas nav jums personiski pazīstama, tostarp tālāk nosauktos datus, bet neaprobežojoties ar tiem: pilno vārdu vai uzvārdu, mājas adresi, pasta indeksu, tālruņa numuru, attēlu, nepilngadīgās personas skolas, baznīcas, sporta komandas nosaukumu vai draugu vārdus;

5\) uzdotos par jebkuru fizisku vai juridisku personu, kas neesat jūs, — jūs nedrīkstat izlikties vai sevi uzdot kā citu personu (tostarp slavenības), juridisku personu, citu pakalpojuma iCloud lietotāju, uzņēmuma Apple darbinieku vai administratīvu vai valdības līderi, vai citā veidā radīt nepareizu priekšstatu par savu saistību ar personu vai uzņēmumu (Apple patur tiesības noraidīt vai bloķēt jebkuru Apple kontu vai e\-pasta adresi, kas uzskatāma par uzdošanos vai izlikšanos par jums vai nelikumīga citas personas vārda vai identitātes piesavināšanos);

6\) iesaistītos jebkādā autortiesību pārkāpumā vai citā intelektuālā īpašuma pārkāpumā (tostarp tāda satura augšupielādē, kuru jums nav tiesību augšupielādēt) vai atklātu jebkuru komercnoslēpumu vai konfidenciālu informāciju, pārkāpjot konfidencialitātes, darba vai neizpaušanas līgumu;

7\) publicētu, sūtītu, pārsūtītu vai citādā veidā padarītu pieejamus jebkādus nevēlamus vai neautorizētus e\-pasta ziņojumus, reklāmas, reklamēšanas materiālus, mēstules, surogātpastu vai ķēdes vēstules, tostarp, bet ne tikai lielapjoma komercreklāmas un informatīvus paziņojumus;

8\) viltotu jebkādu TCP\-IP pakešu virsrakstu vai jebkuru virsraksta informācijas daļu e\-pasta ziņojumā vai ziņu grupas publikācijā vai citādā veidā izvietotu virsrakstā informāciju, lai maldinātu saņēmējus par jebkura Pakalpojumā pārsūtīta Satura izcelsmi (“izlikšanās”);

9\) augšupielādētu, publicētu, sūtītu pa e\-pastu, pārsūtītu, glabātu vai citādā veidā padarītu pieejamu jebkādu materiālu, kas ietver vīrusus vai citu datorkodu, failus vai programmas, kas izstrādātas tā, lai kaitētu vai traucētu normālai Pakalpojuma (vai jebkuras tā daļas) vai jebkuras datora programmatūras vai aparatūras darbībai, vai ierobežotu to;

10\) iejauktos Pakalpojuma darbībā (tostarp piekļūtu Pakalpojumam, izmantojot tādus automatizētus līdzekļus kā skriptus vai tīmekļa pārmeklētājus) vai jebkuru ar Pakalpojumu savienotu serveru vai tīklu darbībā, vai jebkuru ar Pakalpojumu savienotu tīklu politikās, prasībās vai noteikumos (tostarp jebkādā veidā nesankcionēti piekļūstot to datiem vai datplūsmai, lietojot to vai pārraugot to) vai traucētu tiem;

11\) plānotu vai iesaistītos nelikumīgās darbībās;

12\) apkopotu un glabātu jebkuru Pakalpojuma lietotāju personas informāciju, lai to izmantotu saistībā ar jebkuru iepriekš minētu aizliegtu darbību.

          C. Satura noņemšanaJūs atzīstat, ka uzņēmums Apple nav nekādā veidā atbildīgs ne par kādu Saturu, ko iesniegušas citas personas, un neuzņemas pienākumu priekšskatīt šādu Saturu. Taču uzņēmums Apple patur tiesības jebkurā laikā noteikt, vai Saturs ir piemērots un atbilst šim Līgumam, un var pēc saviem ieskatiem priekšskatīt, pārvietot, noraidīt, mainīt un/vai noņemt Saturu jebkurā laikā bez iepriekšēja brīdinājuma, ja tiek konstatēts, ka šāds Saturs ir pretrunā šim Līgumam vai ir citādi nevēlams.

          D. Jūsu satura dublēšanaJūs esat atbildīgs par jebkuru svarīgu dokumentu, attēlu vai cita Satura, ko glabājat vai kuram piekļūstat, izmantojot Pakalpojumu, dublēšanu savā datorā vai citā ierīcē. Nodrošinot Pakalpojumu, uzņēmums Apple izmanto saprātīgas prasmes un ievēro vajadzīgo rūpību, taču uzņēmums Apple negarantē un negalvo, ka jebkāds Saturs, ko varat saglabāt vai kuram varat piekļūt, izmantojot Pakalpojumu, netiek pakļauts netīšam bojājumam, defektam vai zudumam.          E. Piekļuve Kontam un SaturamUzņēmums Apple patur tiesības veikt darbības, ko tas uzskata par pamatoti nepieciešamām vai atbilstošām, lai īstenotu un/vai pārbaudītu atbilstību jebkurai šī Līguma daļai. Jūs apzināties un piekrītat, ka uzņēmums Apple bez saistībām pret jums var piekļūt jūsu Konta informācijai un jebkādam Saturam, izmantot, paturēt un/vai atklāt to tiesībaizsardzības iestādēm, valdības pārstāvjiem un/vai trešajai pusei, ja uzņēmums Apple uzskata, ka tas ir nepieciešami vai atbilstoši, ja ir šāda juridiska prasība vai uzņēmumam Apple ir labticība, ka šāda piekļuve, lietošana, atklāšana vai paturēšana ir saprātīgi nepieciešama, lai: a) pakļautos juridiskam procesam vai prasībai; b) īstenotu šī Līguma nosacījumus, tostarp izmeklētu jebkādus tā potenciālos pārkāpumus; c) konstatētu un novērstu drošības, viltošanas vai tehniskās problēmas vai pievērstos tām; d) aizsargātu uzņēmuma Apple, tā lietotāju, trešās puses vai sabiedrības tiesības, īpašumu vai drošību tiesību aktos noteiktajā vai atļautajā kārtībā.  Jūs atzīstat, ka uzņēmums Apple nav nekādā veidā atbildīgs ne par kādu Saturu, ko iesniegušas citas personas, un neuzņemas pienākumu priekšskatīt šādu Saturu. Taču saskaņā ar uzņēmuma Apple privātuma politiku uzņēmums Apple patur tiesības jebkurā laikā noteikt, vai Saturs ir piemērots un atbilst šim Līgumam, un var pēc saviem ieskatiem priekšskatīt, pārvietot, noraidīt, mainīt un/vai noņemt Saturu jebkurā laikā bez iepriekšēja brīdinājuma, ja tiek konstatēts, ka šāds Saturs ir pretrunā šim Līgumam vai ir citādi nevēlams.

          F. Autortiesību paziņojums — DMCAJa uzskatāt, ka kāds Pakalpojuma lietotājs ir pārkāpis tiesības uz jebkādu Saturu, kura autortiesības pieder jums, lūdzu, sazinieties ar uzņēmuma Apple autortiesību aģentu, kā aprakstīts mūsu autortiesību politikā vietnē https://www.apple.com/legal/trademark/claimsofcopyright.html. Uzņēmums Apple var pēc saviem ieskatiem pārtraukt un/vai beigt tādu lietotāju Kontu darbību, kuriem ir atkārtoti konstatēti autortiesību pārkāpumi.          G. Šī līguma pārkāpumiJa Pakalpojuma lietošanas laikā saskaraties ar Saturu, ko atzīstat par neatbilstošu, vai uzskatāt, ka tas pārkāpj šo Līgumu citā veidā, varat ziņot, nosūtot e\-pasta ziņojumu uz adresi abuse@iCloud.com.          H. Saturs, ko jūs esat iesniedzis vai padarījis pieejamu Pakalpojumā1\. Jūsu piešķirtā licence. Uzņēmums Apple nepretendē uz tādu materiālu un/vai Satura īpašumtiesībām, ko iesniedzat vai padarāt pieejamu Pakalpojumā, izņemot materiālu, ko licencējam jums. Taču, iesniedzot vai publicējot šādu Saturu Pakalpojuma vietās, kas ir pieejamas publiski vai pieejamas citiem lietotājiem, ar kuriem esat piekritis koplietot šādu Saturu, jūs piešķirat uzņēmumam Apple vispasaules, bezhonorāra, neekskluzīvu licenci lietot, izplatīt, reproducēt, mainīt, adaptēt, publicēt, tulkot, publiski atskaņot un publiski izrādīt šādu Saturu Pakalpojumā tikai ar mērķi, kādam šāds Saturs tika iesniegts vai padarīts pieejams, bez jebkādas kompensācijas vai saistībām attiecībā uz jums. Jūs piekrītat, ka jebkāds Saturs, ko jūs iesniedzat vai publicējat, ir tikai jūsu atbildība, ka tas nepārkāpj nekādas citas puses tiesības un nekādus likumus, nesekmē un neveicina pārkāpumus vai citādas nelikumīgas darbības, kā arī nav neķītrs, nepatīkams vai bezgaumīgs. Iesniedzot vai publicējot šādu Saturu Pakalpojuma vietās, kas ir pieejamas publiski vai pieejamas citiem lietotājiem, jūs apliecināt, ka jūs esat šāda materiāla īpašnieks un/vai jums ir visas nepieciešamās tiesības, licences un pilnvaras tā izplatīšanai.2\. Satura izmaiņas. Jūs apzināties: lai nodrošinātu Pakalpojumu un padarītu tajā Saturu pieejamu, uzņēmums Apple var pārsūtīt jūsu Saturu dažādos publiskos tīklos, dažādās vidēs un modificēt vai mainīt jūsu Saturu, lai tas atbilstu pievienoto tīklu, ierīču vai datoru tehniskajām prasībām. Jūs piekrītat, ka šeit piešķirtā licence ļauj uzņēmumam Apple veikt šādas darbības.

3\. Preču zīmju informācija. Apple, Apple logotips, iCloud, iCloud logotips un citas Apple preču zīmes, pakalpojumu zīmes, grafikas un logotipi, kas tiek izmantoti saistībā ar Pakalpojumu, ir Apple Inc. preču zīmes vai reģistrētas preču zīmes ASV un/vai citās valstīs. Uzņēmuma Apple preču zīmju saraksts ir pieejams vietnē https://www.apple.com/legal/trademark/appletmlist.html. Citas preču zīmes, pakalpojumu zīmes, grafikas un logotipi, kas izmantoti saistībā ar Pakalpojumu, var būt attiecīgo īpašnieku preču zīmes. Jums netiek sniegtas nekādas tiesības vai licence uz iepriekš minētajām preču zīmēm, un jūs piekrītat, ka nenoņemsiet, neslēpsiet un nemainīsiet nekādus īpašumtiesību paziņojumus (ieskaitot paziņojumus par preču zīmēm un autortiesībām), kas var tikt pievienoti Pakalpojumam vai ietverti Pakalpojumā.

VI. Programmatūra          A. Uzņēmuma Apple īpašumtiesības Jūs apzināties un piekrītat, ka uzņēmumam Apple un/vai tā licences turētājiem pieder visas juridiskās tiesības, īpašumtiesības uz Pakalpojumu un līdzdalība tajā, tostarp, bet neaprobežojoties ar grafikām, lietotāja saskarni, skriptiem un programmatūru, kas tiek izmantota Pakalpojuma ieviešanai, un jebkuru programmatūru, kas jums tiek nodrošināta kā Pakalpojuma daļa un/vai saistībā ar Pakalpojumu (“Programmatūra”), ieskaitot jebkuras un visas intelektuālā īpašuma tiesības, kas tajā pastāv, neatkarīgi no tā, vai tās ir reģistrētas un kurā pasaules daļā tās var pastāvēt. Jūs arī piekrītat, ka Pakalpojums (ieskaitot Programmatūru vai jebkuru tās daļu) ietver patentētu un konfidenciālu informāciju, ko aizsargā piemērojami intelektuālā īpašuma un citi tiesību akti, tostarp autortiesību tiesību akti, bet neaprobežojoties ar tiem. Jūs piekrītat, ka jūs neizmantosiet šādu patentētu informāciju vai materiālus nekādā veidā, izņemot Pakalpojuma lietošanu saskaņā ar šo Līgumu. Nevienu Pakalpojumu daļu nekādā veidā un nekādiem līdzekļiem nedrīkst pavairot, ja vien tas nav skaidri atļauts šajos noteikumos.

          B. Uzņēmuma Apple izsniegta licence PROGRAMMATŪRAS VAI JEBKURAS PAKALPOJUMA DAĻAS LIETOŠANA, JA VIEN TĀ NAV PAKALPOJUMA LIETOŠANA ŠAJĀ LĪGUMĀ ATĻAUTĀ VEIDĀ, IR STINGRI AIZLIEGTA UN PĀRKĀPJ CITU PERSONU INTELEKTUĀLĀ ĪPAŠUMA TIESĪBAS, UN AUTORTIESĪBU PĀRKĀPUMU REZULTĀTĀ VAR STĀTIES SPĒKĀ CIVILĀ UN KRIMINĀLĀ ATBILDĪBA, TOSTARP POTENCIĀLI NAUDAS SODI.          C. Programma Public Beta Laiku pa laikam uzņēmums Apple savā programmā Public Beta (“Programma”) var piedāvāt jaunas un/vai atjauninātas Pakalpojuma funkcijas (“Beta funkcijas”), lai nodrošinātu uzņēmumam Apple atsauksmes par Beta funkciju kvalitāti un lietojamību. Jūs saprotat un piekrītat, ka dalība Programmā notiek pēc brīvas gribas un neveido juridisku partnerību, pārstāvniecību vai darba attiecības starp jums un uzņēmumu Apple un ka uzņēmumam Apple nav pienākuma nodrošināt jums nekādas Beta funkcijas. Uzņēmums Apple var padarīt šādas Beta funkcijas pieejamas Programmas dalībniekiem, izmantojot tiešsaistes reģistrāciju vai iesaistīšanos ar Pakalpojuma starpniecību. Jūs saprotat un piekrītat, ka uzņēmums Apple var apkopot un izmantot informāciju no jūsu Konta, ierīcēm un perifērajām ierīcēm, lai iesaistītu jūs Programmā un/vai noteiktu, vai esat tiesīgs piedalīties. Jūs saprotat, ka pēc iesaistīšanās Programmā jūs, iespējams, nevarēsiet atjaunot konkrētas Beta funkcijas iepriekšējo pirmsbeta versiju. Gadījumā, ja šāda atjaunošana ir iespējama, jūs, iespējams, nevarēsiet migrēt datus, kas izveidoti Beta funkcijā, atpakaļ uz iepriekšējo pirmsbeta versiju. Beta funkciju lietojumu un jūsu dalību Programmā nosaka šis Līgums, un Beta funkcijas var atsevišķi papildināt jebkādi papildu licences nosacījumi. Beta funkcijas tiek nodrošinātas “TĀDAS, KĀDAS TĀS IR” un “KĀDAS TĀS IR PIEEJAMAS” un var ietvert kļūdas un neprecizitātes, kas var izraisīt kļūmes, datu un/vai informācijas bojājumu vai zudumu no jūsu ierīces un perifērajām ierīcēm (tostarp serveriem un datoriem, bet neaprobežojoties ar tiem), kas papildus ir pievienotas. Uzņēmums Apple ļoti iesaka dublēt visus datus un informāciju jūsu ierīcē un jebkurās perifērajās ierīcēs pirms dalības jebkādā Programmā. Jūs skaidri apzināties un piekrītat tam, ka jebkuru Beta funkciju lietošana ir vienīgi jūsu paša risks. JŪS UZŅEMATIES VISUS RISKUS UN VISAS IZMAKSAS, KAS SAISTĪTAS AR JŪSU DALĪBU JEBKURĀ PROGRAMMĀ, TOSTARP JEBKURAS INTERNETA PIEKĻUVES IZMAKSAS, DUBLĒŠANAS IZMAKSAS, AR JŪSU IERĪCI UN PERIFĒRO IERĪČU IZMANTOŠANU SAISTĪTĀS IZMAKSAS, BET NEAPROBEŽOJOTIES AR TĀM, UN JEBKĀDU JEBURAS APARATŪRAS, PROGRAMMATŪRAS, INFORMĀCIJAS VAI DATU BOJĀJUMU. Uzņēmums Apple var nodrošināt vai nenodrošināt tehnisko un/vai cita veida atbalstu Beta funkcijām. Ja atbalsts tiek nodrošināts, tas papildina jūsu parasto Pakalpojuma atbalsta nodrošinājumu un ir pieejams tikai Programmas ietvaros. Jūs piekrītat pakļauties jebkuriem atbalsta likumiem un politikām, ko jums nodrošina uzņēmums Apple, lai šādu atbalstu varētu saņemt. Uzņēmums Apple patur tiesības jebkurā laikā mainīt Programmas noteikumus, nosacījumus un politikas (tostarp pārtraukt Programmu) ar brīdinājumu vai bez tā, un jūs varat jebkurā brīdī atsaukt savu dalību Programmā. Jūs apzināties, ka uzņēmumam Apple nav nekādu saistību nodrošināt Beta funkciju komerciālo versiju un ka gadījumā, ja šāda komerciāla versija tiek padarīta pieejama, tai var būt iespējas vai funkcionalitāte, kas atšķiras no Beta funkcijām. Uzņēmums Apple Programmas vajadzībām nodrošina jums iespēju iesniegt komentārus, ieteikumus vai citas atsauksmes attiecībā uz Beta funkciju lietojumu. Ja vien nav rakstiska līguma ar pretēju vienošanos, jūs piekrītat, ka uzņēmums Apple var brīvi izmantot jebkuras jūsu sniegtās atsauksmes jebkādam mērķim.

          D. Eksporta kontrole Uz Pakalpojuma un programmatūras izmantošanu, tostarp datu, programmatūras vai cita Satura pārsūtīšanu, publicēšanu vai augšupielādi Pakalpojumā, var attiekties ASV un citu valstu eksporta un importa likumi. Jūs piekrītat nodrošināt atbilstību visiem piemērojamiem eksporta un importa tiesību aktiem un regulām. Konkrēti (bet ne tikai) Programmatūru nedrīkst eksportēt vai atkārtoti eksportēt a) uz valstīm, kurām ASV ir noteikušas embargo; b) personām, kuras ir iekļautas ASV Finanšu ministrijas sarakstā Specially Designated Nationals (Īpaši norādīti valstspiederīgie) vai ASV Tirdzniecības ministrijas sarakstā Denied Persons List (Liegto personu saraksts) vai Entity List (Juridisko personu saraksts). Lietojot Programmatūru vai Pakalpojumu, jūs apliecināt un garantējat, ka neatrodaties minētajā valstī un neesat iekļauts nevienā no minētajiem sarakstiem. Turklāt jūs piekrītat neizmantot Programmatūru vai Pakalpojumu tādiem mērķiem, kas ir aizliegti Amerikas Savienoto Valstu tiesību aktos, tostarp — lai izstrādātu, projektētu, izgatavotu vai ražotu raķetes, kodolieročus, ķīmiskos ieročus vai bioloģiskos ieročus. Jūs arī piekrītat neaugšupielādēt savā Kontā nekādus datus un programmatūru: a) uz ko attiecas starptautiskie ieroču pārvadāšanas noteikumi; b) ko nevar eksportēt bez iepriekšējas rakstiskas valdības atļaujas, tostarp, bet neaprobežojoties ar noteikta veida šifrēšanas programmatūru un pirmkodu, ja pirms tam nav saņemta pilnvara. Šī garantija un apņemšanās paliek spēkā arī pēc šī Līguma darbības izbeigšanas.          E. Atjauninājumi. Laiku pa laikam uzņēmums Apple var atjaunināt Pakalpojumā izmantoto Programmatūru. Lai jūs varētu turpināt Pakalpojuma lietošanu, šādi atjauninājumi ir automātiski jālejupielādē un jāinstalē ierīcē vai datorā. Šie atjauninājumi var ietvert kļūdu labojumus, funkciju papildinājumus vai uzlabojumus vai pilnīgi jaunas Programmatūras versijas. 

VII. Līguma izbeigšana          A. Brīvprātīga darbības izbeigšana no jūsu pusesJūs jebkurā laikā varat izdzēst savu Apple kontu un/vai pārtraukt Pakalpojuma lietošanu. Ja vēlaties pārtraukt pakalpojuma iCloud izmantošanu savā ierīcē, varat atspējot pakalpojumu iCloud ierīcē, šajā ierīcē atverot sadaļu Settings (Iestatījumi), pieskaroties opcijai iCloud un pēc tam — opcijai “Sign Out” (Izrakstīties). Lai izbeigtu sava Konta darbību un izdzēstu savu Apple kontu, sazinieties ar Apple atbalsta dienestu vietnē <https://support.apple.com/contact>. Ja izbeigsiet sava Konta darbību un izdzēsīsiet savu Apple kontu, jums vairs nebūs piekļuves pārējiem Apple vai trešo pušu produktiem un pakalpojumiem, kuriem esat iestatījis šo Apple kontu. Šo darbību, iespējams, nevarēs atsaukt. Nekādi maksājumi, ko esat veicis pirms darbības izbeigšanas, netiek atmaksāti (ja vien šajā Līgumā skaidri nav atļauts pretējais), tostarp netiek atmaksāta arī nekāda priekšapmaksa, kas veikta par norēķinu gadu, kura laikā veicat darbības izbeigšanu. Jūsu Konta darbības izbeigšana nekādā veidā neatbrīvo jūs no atbildības samaksāt jebkādas uzkrātas komisijas maksas vai citas maksas.

          B. Darbības izbeigšana no uzņēmuma Apple puses

Noteiktos apstākļos uzņēmums Apple var jebkurā laikā un bez iepriekšēja brīdinājuma nekavējoties izbeigt vai apturēt visa jūsu Konta vai tā daļas darbību un/vai piekļuvi Pakalpojumam. Šādas izbeigšanas iemesli var būt: a) šī Līguma vai jebkuru citu politiku vai vadlīniju, uz kurām šeit ir atsauces un/vai kas publicētas Pakalpojumā, pārkāpumi; b) jūsu pieprasījums atcelt Kontu vai pārtraukt tā darbību; c) pieprasījums un/vai pavēle no tiesībaizsardzības iestādēm, tiesas vai citas valdības iestādes; d) ja Pakalpojuma sniegšana jums ir vai var kļūt nelikumīga; e) neparedzēti tehniskie vai drošības sarežģījumi vai problēmas; f) jūsu dalība krāpnieciskās vai pretlikumīgās darbībās; g) nespēja veikt jebkādus maksājumus, ko esat parādā saistībā ar Pakalpojumu, ar piebildi, ka nemateriālu pārkāpumu gadījumā Apple drīkst izbeigt attiecīgo darbību tikai pēc 30 dienu iepriekšēja brīdinājuma sniegšanas un tikai tad, ja pārkāpums netiek novērsts šajā 30 dienu periodā. Jebkādu šādu darbības izbeigšanu vai apturēšanu uzņēmums Apple veic tikai pēc saviem ieskatiem, un uzņēmums Apple nav atbildīgs jūsu vai nevienas trešās puses priekšā ne par kādiem zaudējumiem, kas var rasties šādas jūsu Konta darbības vai piekļuves Pakalpojumam izbeigšanas vai pārtraukšanas rezultātā. Turklāt uzņēmums Apple var izbeigt jūsu Konta darbību pēc 30 dienas iepriekš sniegta paziņojuma, kurš nosūtīts uz jūsu Kontam piesaistīto e\-pasta adresi, ja a) jūsu Konts ir bijis neaktīvs vienu (1\) gadu; b) notiek Pakalpojuma vai jebkuras tā daļas vispārīga darbības pārtraukšana. Paziņojums par vispārīgu pakalpojuma pārtraukšanu tiek sniegts šajā dokumentā aprakstītajā veidā, izņemot, ja šādai rīcībai nav pamatojuma gadījumos, kad jāreaģē uz tiesvedību, reglamentējošu vai valdības rīcību; kad jānovērš lietotāju drošības, lietotāju privātuma vai tehniskās nedalāmības apdraudējumi; kad jāizvairās no pakalpojuma sniegšanas pārtraukumiem attiecībā uz citiem lietotājiem; kad rodas dabas stihija, katastrofa, karš vai cits līdzīgs notikums, kas ir ārpus uzņēmuma Apple saprātīgas kontroles. Šādas izbeigšanas gadījumā Apple sniedz jums proporcionālu atmaksu par jebkādu priekšapmaksu, ko veicāt par tobrīd aktuālo apmaksas periodu. Uzņēmums Apple neuzņemas saistības pret jums attiecībā ne uz kādām Pakalpojumu vai pakalpojuma noteikumu izmaiņām saskaņā ar šo VII.B sadaļu.

          C. Darbības izbeigšanas ietekmeLīdz ar Konta darbības izbeigšanu jūs varat zaudēt visu piekļuvi Pakalpojumam un visām tā daļām, iekļaujot, bet neaprobežojoties ar, jūsu Kontu, Apple kontu, e\-pasta kontu un Saturu. Turklāt pēc noteikta laika posma uzņēmums Apple izdzēš informāciju un datus, kas saglabāti jūsu kontā(os) vai kā to daļa. Jebkuru atsevišķu Pakalpojuma komponentu darbība, ko, iespējams, esat izmantojis un uz ko attiecas atsevišķi programmatūras licences līgumi, arī tiek izbeigta saskaņā ar atbilstošajiem licences līgumiem.

VIII. Saites un citi trešo pušu materiāliNoteikts Pakalpojuma Saturs, komponenti vai funkcijas var ietvert trešo pušu materiālus un/vai hipersaites uz citām tīmekļa vietnēm, resursiem vai Saturu. Tā kā uzņēmums Apple nevar kontrolēt šādas trešo pušu vietnes un/vai materiālus, jūs atzīstat un piekrītat, ka uzņēmums Apple nav atbildīgs par šādu vietņu vai resursu pieejamību, ka uzņēmums Apple neapstiprina un negarantē nekādu šādu vietņu vai resursu precizitāti un nekādā veidā nav atbildīgs ne par kādu Saturu, reklāmām, produktiem vai materiāliem, kuri atrodas vai ir pieejami šādās vietnēs vai resursos. Jūs arī atzīstat un piekrītat, ka uzņēmums Apple nekādā veidā nav atbildīgs un neuzņemas saistības ne par kādiem zaudējumiem, ko esat cietis vai kuru ciešanu sev piedēvējat, ne tiešā, ne netiešā veidā, ja tie radušies, jums lietojot un/vai paļaujoties uz jebkādu šādu Saturu, reklāmu, produktiem vai materiāliem šajās vietnēs vai resursos vai kas pieejami ar to starpniecību.

IX. ATTEIKŠANĀS NO GARANTIJĀM; ATBILDĪBAS IEROBEŽOŠANADAŽAS JURISDIKCIJAS NEĻAUJ ATTEIKTIES NO NOTEIKTĀM GARANTIJĀM, TĀPĒC DAŽAS TĀLĀK IZKLĀSTĪTĀS ATTEIKŠANĀS VAR NEATTIEKTIES UZ JUMS TĀDĀ PAKĀPĒ, KĀDĀ TĀS ĪPAŠI AIZLIEDZ PIEMĒROJAMIE TIESĪBU AKTI. PIEMĒRAM, NEKAS ŠAJĀ LICENCĒ NEIETEKMĒ UN NAV PAREDZĒTS, LAI IETEKMĒTU, AUSTRĀLIJAS PATĒRĒTĀJU LIKUMĪGĀS TIESĪBAS ATBILSTOŠI AUSTRĀLIJAS PATĒRĒTĀJU LIKUMAM (IESKAITOT GARANTIJAS PATĒRĒTĀJIEM).

NODROŠINOT PAKALPOJUMU, UZŅĒMUMS APPLE IZMANTO SAPRĀTĪGAS PRASMES UN IEVĒRO VAJADZĪGO RŪPĪBU. UZ ŠO ĪPAŠO GARANTIJU ATTIECAS TĀLĀK SNIEGTĀS ATRUNAS.UZŅĒMUMS APPLE NEGARANTĒ, NECENŠAS RADĪT IESPAIDU UN NEGALVO, KA PAKALPOJUMA LIETOŠANA BŪS NEPĀRTRAUKTA UN BEZ KĻŪDĀM, UN JŪS PIEKRĪTAT, KA LAIKU PA LAIKAM UZŅĒMUMS APPLE VAR NOŅEMT PAKALPOJUMU UZ NENOTEIKTU PERIODU VAI ATCELT PAKALPOJUMU SASKAŅĀ AR ŠĪ LĪGUMA NOTEIKUMIEM.JŪS SKAIDRI ATZĪSTAT, KA SAPROTAT UN PIEKRĪTAT TAM, KA PAKALPOJUMS TIEK NODROŠINĀTS “TĀDS, KĀDS TAS IR” UN “KĀDS TAS IR PIEEJAMS”. UZŅĒMUMS APPLE UN TĀ MEITASUZŅĒMUMI, FILIĀLES, AMATPERSONAS, VADĪTĀJI, DARBINIEKI, AĢENTI, PARTNERI UN LICENCES TURĒTĀJI SKAIDRI ATSAKĀS NO VISĀM JEBKĀDA VEIDA GARANTIJĀM, GAN TIEŠĀM, GAN NETIEŠĀM, TOSTARP NETIEŠĀM GARANTIJĀM PAR PIEMĒROTĪBU PĀRDOŠANAI, ATBILSTĪBU NOTEIKTAM MĒRĶIM UN TIESĪBU IEVĒROŠANU, BET NEAPROBEŽOJOTIES AR TĀM. KONKRĒTI UZŅĒMUMS APPLE UN TĀ MEITASUZŅĒMUMI, FILIĀLES, AMATPERSONAS, VADĪTĀJI, DARBINIEKI, AĢENTI, PARTNERI UN LICENCES TURĒTĀJI SKAIDRI ATSAKĀS NO VISĀM GARANTIJĀM, KA (I) PAKALPOJUMS BŪS ATBILSTOŠS JŪSU PRASĪBĀM; (II) PAKALPOJUMA LIETOŠANA BŪS BEZ KAVĒŠANĀS, NEPĀRTRAUKTA, DROŠA UN BEZ KĻŪDĀM; (III) JEBKURA INFORMĀCIJA, KO ESAT IEGUVIS PAKALPOJUMA LIETOŠANAS REZULTĀTĀ, BŪS PRECĪZA UN UZTICAMA; (IV) VISI PAKALPOJUMA SASTĀVĀ IETVERTIE PROGRAMMATŪRAS DEFEKTI UN KĻŪDAS TIKS NOVĒRSTAS.UZŅĒMUMS APPLE NECENŠAS RADĪT IESPAIDU UN NEGARANTĒ, KA PAKALPOJUMS BŪS BRĪVS NO ZUDUMIEM, BOJĀJUMIEM, UZBRUKUMIEM, VĪRUSIEM, TRAUCĒJUMIEM, URĶĒŠANAS VAI CITĀM DROŠĪBAS PROBLĒMĀM, UN UZŅĒMUMS APPLE ATSAKĀS NO JEBKĀDAS ATBILDĪBAS ŠAJĀ SAKARĀ.JEBKURAM MATERIĀLAM, KAS LEJUPIELĀDĒTS VAI CITĀDI IEGŪTS, IZMANTOJOT PAKALPOJUMU, JŪS PIEKĻŪSTAT PĒC SAVAS VĒLĒŠANĀS UN PATS UZŅEMATIES RISKU, UN VIENĪGI JŪS BŪSIET ATBILDĪGS PAR JEBKĀDIEM IERĪCES, DATORA BOJĀJUMIEM VAI DATU ZUDUMU, KAS RODAS ŠĀDA MATERIĀLA LEJUPIELĀDES REZULTĀTĀ. JŪS ARĪ APZINĀTIES, KA PAKALPOJUMS NAV PAREDZĒTS UN NAV PIEMĒROTS LIETOŠANAI SITUĀCIJĀS VAI VIDĒ, KURĀ PAKALPOJUMA NODROŠINĀTĀ SATURA, DATU VAI INFORMĀCIJAS AIZKAVĒŠANĀS, KĻŪME VAI NEPRECIZITĀTE VAR IZRAISĪT NĀVI, TRAUMAS VAI NOPIETNUS FIZISKUS BOJĀJUMUS VAI KAITĒJUMU VIDEI.          ATBILDĪBAS IEROBEŽOŠANAATSEVIŠĶĀS JURISDIKCIJĀS NAV ATĻAUTS ATTEIKT VAI IEROBEŽOT PAKALPOJUMU SNIEDZĒJU ATBILDĪBU. DAŽAS TĀLĀK NORĀDĪTĀS ATTEIKŠANĀS VAI IEROBEŽOJUMI VAR NEATTIEKTIES UZ JUMS TĀDĀ PAKĀPĒ, KĀDĀ TOS ĪPAŠI AIZLIEDZ VAI IEROBEŽO PIEMĒROJAMIE TIESĪBU AKTI.NODROŠINOT PAKALPOJUMU, UZŅĒMUMS APPLE IZMANTO SAPRĀTĪGAS PRASMES UN IEVĒRO VAJADZĪGO RŪPĪBU. TĀLĀK NORĀDĪTIE IEROBEŽOJUMI NEATTIECAS UZ ZAUDĒJUMIEM, KURU IEMESLS IR A) UZŅĒMUMA APPLE NESPĒJA IZMANTOT SAPRĀTĪGAS PRASMES UN IEVĒROT ATBILSTOŠU RŪPĪBU; B) UZŅĒMUMA APPLE RUPJA NOLAIDĪBA, APZINĀTS PĀRKĀPUMS VAI KRĀPŠANA; C) NĀVE VAI TRAUMA.JŪS SKAIDRI ATZĪSTAT, KA SAPROTAT UN PIEKRĪTAT TAM, KA UZŅĒMUMS APPLE UN TĀ MEITASUZŅĒMUMI, FILIĀLES, AMATPERSONAS, VADĪTĀJI, DARBINIEKI, AĢENTI, PARTNERI UN LICENCES TURĒTĀJI NEUZŅEMAS SAISTĪBAS JŪSU PRIEKŠĀ NE PAR KĀDIEM TIEŠIEM, NETIEŠIEM, NEJAUŠIEM, TĪŠIEM, IZRIETOŠIEM VAI AR SODA NAUDU SAISTĪTIEM ZAUDĒJUMIEM, TOSTARP, BET NEAPROBEŽOJOTIES AR ZAUDĒJUMIEM, KAS RADUŠIES NO PEĻŅAS, LABTICĪBAS, LIETOJUMA, DATU ZUDUMA, AIZSTĀJPREČU VAI PAKALPOJUMU SAGĀDES IZMAKSĀM VAI CITIEM NEMATERIĀLIEM ZAUDĒJUMIEM (ARĪ TAD, JA UZŅĒMUMS APPLE IR BRĪDINĀTS PAR ŠĀDU ZAUDĒJUMU IESPĒJAMĪBU), KURU RAŠANĀS IEMESLS IR: (I) PAKALPOJUMA LIETOŠANA VAI NESPĒJA TO LIETOT; (II) JEBKURAS PAKALPOJUMĀ VEIKTAS IZMAIŅAS VAI JEBKURA ĪSLAICĪGA VAI PASTĀVĪGA PAKALPOJUMA VAI TĀ DAĻAS DARBĪBAS PĀRTRAUKŠANA; (III) NEPILNVAROTA PIEKĻUVE JŪSU PĀRSŪTĪTAJAM SATURAM VAI DATIEM VAI TO IZMAIŅAS; (IV) JŪSU PĀRSŪTĪTĀ SATURA VAI DATU DZĒŠANA, BOJĀŠANA, NESPĒJA SAGLABĀT UN/VAI NOSŪTĪT VAI SAŅEMT TOS PAKALPOJUMĀ VAI AR PAKALPOJUMA STARPNIECĪBU; (V) JEBKURAS TREŠĀS PUSES PAZIŅOJUMI VAI RĪCĪBA PAKALPOJUMĀ; (VI) JEBKĀDS CITS AR PAKALPOJUMU SAISTĪTS JAUTĀJUMS.          KOMPENSĒŠANACiktāl tas nav aizliegts ar likumu, jūs piekrītat nodrošināt uzņēmuma Apple, tā meitasuzņēmumu, filiāļu, vadītāju, amatpersonu, darbinieku, aģentu, partneru, darbuzņēmēju un licences turētāju aizstāvību, kompensēšanu un aizsardzību pret jebkurām prasībām vai pretenzijām (ieskaitot pamatotus advokātu honorārus), ko izvirza trešā puse un kas ir saistīti ar vai kuru iemesls ir: a) jebkāds Saturs, ko iesniedzat, publicējat, pārsūtāt vai citā veidā padarāt pieejamu Pakalpojumā; b) Pakalpojuma lietošana no jūsu puses; c) jebkāds šī Līguma noteikumu pārkāpums no jūsu puses; d) jebkāda uzņēmuma Apple pamatota rīcība, kas ir daļa no izmeklēšanas attiecībā uz iespējamu šī Līguma pārkāpumu vai ir šī Līguma pārkāpuma konstatācijas vai lēmuma rezultāts; e) jebkādi citu personu tiesību pārkāpumi no jūsu puses. Tas nozīmē, ka jūs nevar iesūdzēt uzņēmumu Apple, tā meitasuzņēmumus, filiāles, direktorus, amatpersonas, darbiniekus, aģentus, partnerus, darbuzņēmējus vai licences turētājus, ja uzņēmums Apple ir pieņēmis pamatotu lēmumu noņemt jebkādu informāciju vai Saturu vai atteikt šīs informācijas vai Satura apstrādi, brīdināt jūs, pārtraukt vai apturēt jūsu piekļuvi Pakalpojumam vai citādi rīkoties laikā, kad tiek izmeklēts potenciāls pārkāpums vai kad uzņēmums Apple jau ir secinājis, ka šī Līguma pārkāpums ir noticis. Šī atteikšanās un kompensēšanas nodrošināšana attiecas uz visiem pārkāpumiem, kas aprakstīti vai apspriesti šajā Līgumā. Šis pienākums paliek spēkā arī pēc šī Līguma un/vai Pakalpojuma lietošanas izbeigšanas vai termiņa beigām. Jūs apzināties, ka esat atbildīgs par visu Pakalpojuma lietošanu, izmantojot savu Kontu, un ka šis Līgums attiecas uz jūsu Konta jebkāda un visa veida lietojumu. Jūs piekrītat nodrošināt atbilstību šim Līgumam un nodrošināt uzņēmumam Apple aizstāvību, kompensēšanu un aizsardzību no un pret jebkāda un visa veida pretenzijām un prasībām, kas radušās jūsu Konta lietošanas rezultātā, neatkarīgi no tā, vai šādu lietojumu esat tiešā veidā pilnvarojis.X. VISPĀRĪGI          A. PaziņojumiUzņēmums Apple var nodrošināt jums paziņojumus par Pakalpojumu, tostarp informēt par šī Līguma izmaiņām, sūtot e\-pasta ziņojumu uz jūsu iCloud e\-pasta adresi (un/vai alternatīvu e\-pasta adresi, kas piesaistīta jūsu Kontam, ja tāda ir norādīta), sūtot iMessage ziņu vai īsziņu, sūtot vēstuli uz parasto pastu vai publicējot informāciju mūsu tīmekļa vietnē un/vai Pakalpojumā.

Ja atrodaties Indijā, atbilstoši 2021\. gada informācijas tehnoloģiju noteikumiem (vadlīnijām starpniekiem), lūdzu, vērsieties ar sūdzību pie tālāk norādītā sūdzību apstrādātāja:Par jautājumiem, uz kuriem attiecas Vadlīnijas starpniekiem:Sūdzību apstrādātājs:  Nikhil Pai 

Tīmekļa veidlapa:  Apple.co/IndiaGrievanceIntermediaries

Svarīga piezīme. Lūdzu, ņemiet vērā, ka, izmantojot saites uz sūdzību apstrādātāja tīmekļa veidlapu, tiks izskatītas tikai tās sūdzības par iCloud, uz kurām attiecas 2021\. gada informācijas tehnoloģiju noteikumi (vadlīnijas starpniekiem).          B. Piemērojamie tiesību aktiIzņemot gadījumus, kas skaidri norādīti šajā sadaļā, šim Līgumam un saistībai starp jums un uzņēmumu Apple ir piemērojami Kalifornijas štata tiesību akti, izslēdzot to tiesību aktu principu pretrunas. Lai atrisinātu jebkuru strīdu vai prasību, kas rodas saistībā ar šo Līgumu, jūs un uzņēmums Apple vienojas pakļauties personīgai un ekskluzīvai Santaklēras apgabala (Kalifornija) tiesu jurisdikcijai. Ja a) jūs neesat ASV pilsonis; b) jūs nedzīvojat ASV; c) jūs nepiekļūstat Pakalpojumam no ASV; d) jūs esat kādas tālāk norādītās valsts pilsonis, jūs šādi piekrītat, ka jebkurš strīds vai pretenzija, kas rodas šī Līguma sakarā, tiks regulēta saskaņā ar tālāk norādītajiem piemērojamiem tiesību aktiem nesaistīti ar tiesību aktu principu pretrunām, un jūs šādi neatgriezeniski pakļaujaties neekskluzīvai to tiesu jurisdikcijai, kuras atrodas tālāk norādītajā štatā, provincē vai valstī un kuru tiesību akti ir piemērojami.Ja esat jebkuras Eiropas Savienības valsts vai Apvienotās Karalistes, Šveices, Norvēģijas vai Islandes pilsonis, piemērojamie tiesību akti un tiesvedības vieta būs jūsu parastās dzīvesvietas tiesību akti un tiesas.Ja esat Japānas pilsonis, piemērojamie tiesību akti būs Japānas tiesību akti un tiesvedības vieta būs Tokija (Japāna).Īpaši no piemērošanas šī Līguma sakarā tiek izslēgts tiesību akts, kas pazīstams kā Apvienoto Nāciju Organizācijas konvencija par starptautiskiem preču tirdzniecības līgumiem.          C. Viss LīgumsŠis Līgums ir pilnīgs līgums starp jums un uzņēmumu Apple, tas regulē Pakalpojuma lietošanu un pilnībā aizstāj jebkādus iepriekšējus līgumus starp jums un uzņēmumu Apple attiecībā uz Pakalpojumu. Uz jums var attiekties arī papildu noteikumi un nosacījumi, kas var tik piemēroti, kad izmantojat saistītos pakalpojumus, trešās puses saturu vai trešās puses programmatūru. Ja kāda šī Līguma daļa tiek atzīta par nederīgu vai neīstenojamu, šī daļa tiek interpretēta veidā, kas atbilst piemērojamiem tiesību aktiem, lai pēc iespējas precīzāk atspoguļotu pušu sākotnējos nodomus, bet pārējās daļas paliek spēkā pilnā apmērā. Uzņēmuma Apple nespēja realizēt vai īstenot jebkādas šī Līguma tiesības vai klauzulas neveido atteikšanos no šādām tiesībām vai klauzulām. Ja vien šajā Līgumā nav skaidri norādīts pretējais, jūs piekrītat, ka šim līgumam nav trešās puses labuma guvēju.

          D. Šeit lietotais apzīmējums “Apple” ir:

• Apple Inc., adrese One Apple Park Way, Cupertino, California, lietotājiem Amerikas Savienotajās Valstīs un Puertoriko;

• Apple Canada Inc., adrese 120 Bremner Blvd., Suite 1600, Toronto ON M5J 0A8, Kanāda, lietotājiem Kanādā;

• Apple Services LATAM LLC, adrese 1 Alhambra Plaza, Ste 700 Coral Gables, Florida, lietotājiem Meksikā, Centrālamerikā vai Dienvidamerikā, vai jebkurā Karību salu valstī vai teritorijā (izņemot Puertoriko);

• iTunes K.K., adrese Roppongi Hills, 6\-10\-1 Roppongi, Minato\-ku, Tokyo 106\-6140, Tokija, lietotājiem Japānā. 

• Apple Pty Limited, adrese Level 3, 20 Martin Place, Sydney NSW 2000, Austrālija, lietotājiem Austrālijā vai Jaunzēlandē, tostarp piederošajās teritorijās un saistītajās jurisdikcijās;

• Apple Distribution International Ltd., adrese Hollyhill Industrial Estate, Hollyhill, Cork, Īrijas Republika, visiem pārējiem lietotājiem (attiecinot tālāk minētos izņēmumus).

No 2024\. gada 26\. oktobra lietotājiem Butānā, Brunejā, Kambodžā, Fidži, Laosā, Makao, Maldivu salās, Mikronēzijā, Mongolijā, Mjanmā, Nauru, Nepālā, Palau, Papua\-Jaungvinejā, Dienvidkorejā, Šrilankā, Zālamana salās, Tongā un Vanuatu “Apple” nozīmē “Apple Services Pte. Ltd.”, kas atrodas: 7 Ang Mo Kio Street 64, Singapore 569086\. Līdz 2024\. gada 26\. oktobrim šiem lietotājiem “Apple” nozīmē “Apple Distribution International Ltd.” 

ELEKTRONISKIE LĪGUMIPakalpojuma lietošana ietver spēju noslēgt līgumsaistības un/vai veikt darījumus elektroniskā veidā. JŪS APZINĀTIES, KA JŪSU ELEKTRONISKI IESNIEGTIE DATI VEIDO JŪSU LĪGUMU UN NODOMU UZŅEMTIES SAISTĪBAS UN MAKSĀT PAR ŠĀDIEM LĪGUMIEM UN DARĪJUMIEM. UZ JŪSU LĪGUMU UN NODOMU UZŅEMTIES SAISTĪBAS UN MAKSĀT PAR ELEKTRONISKI IESNIEGTIEM DATIEM ATTIECAS VISI IERAKSTI, KURI IR SAISTĪTI AR VISIEM DARĪJUMIEM, KUROS PIEDALĀTIES ŠAJĀ PAKALPOJUMĀ, IESKAITOT PAZIŅOJUMUS PAR ATCELŠANU, POLITIKĀM, LĪGUMIEM UN LIETOJUMU. Lai piekļūtu jūsu elektroniskajiem ierakstiem un saglabātu tos, jums, iespējams, būs jāizmanto noteikta aparatūra un programmatūra, kas ir vienīgi jūsu atbildība.          E. Privātums

Uz Pakalpojuma lietošanu attiecas Apple Privātuma politika, kas pieejama lapā https://www.apple.com/legal/privacy.

Pēdējās pārskatīšanas datums: 2024\. gada 16\. septembris
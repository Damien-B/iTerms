

Добре дошли в iCloud
--------------------

НАСТОЯЩОТО СПОРАЗУМЕНИЕ МЕЖДУ ВАС И APPLE РЕГУЛИРА ИЗПОЛЗВАНЕТО НА ПРОДУКТА, СОФТУЕРА, УСЛУГИТЕ И УЕБ САЙТОВЕТЕ iCLOUD (ЗАЕДНО НАРИЧАНИ „УСЛУГА“) ОТ ВАША СТРАНА. ВАЖНО Е ДА ПРОЧЕТЕТЕ И РАЗБЕРЕТЕ УСЛОВИЯТА ПО\-ДОЛУ. С ЩРАКВАНЕТО ВЪРХУ „ПРИЕМАМ“ ВИЕ СЕ СЪГЛАСЯВАТЕ, ЧЕ НАСТОЯЩИТЕ УСЛОВИЯ ЩЕ СЕ ПРИЛАГАТ, АКО РЕШИТЕ ДА ИЗПОЛЗВАТЕ ИЛИ ОСЪЩЕСТВЯВАТЕ ДОСТЪП ДО УСЛУГАТА.

Apple е доставчикът на Услугата, която Ви позволява да използвате определени интернет услуги, включително съхранение на Вашето лично съдържание (като например контакти, календари, снимки, бележки, напомняния, документи, данни на приложения и имейли в iCloud) и неговото предоставяне като налично на Вашите съвместими устройства и компютри, и определени услуги, базирани на местоположение, единствено в съответствие с разпоредбите на настоящото Споразумение. iCloud се разрешава автоматично при използване на устройства с iOS 9 или по\-нова версия и влизане с Вашия Акаунт на Apple (познат преди като „Apple ID“) по време на настройката на устройството, освен ако не надстройвате устройството и не сте избрали да не се разрешава iCloud на по\-ранен етап. Можете да забраните iCloud в Settings. Ако услугата iCloud е разрешена, Вашето съдържание автоматично ще се съхранява от Apple на сървърите на Apple или доставчици трети страни, така че можете да осъществявате достъп до него и да го изпращате безжично на други устройства или компютри с разрешена услуга iCloud на по\-късен етап. 

I. ИЗИСКВАНИЯ ЗА ИЗПОЛЗВАНЕ НА УСЛУГАТА          А. Възраст. Услугата е налична единствено за физически лица на възраст над 13 години (или друга еквивалентна минимална възраст в съответната юрисдикция), освен ако не сте на възраст под 13 години и разполагате с Акаунт на Apple, който Ви е предоставен от одобрена образователна институция въз основа на искане или създаден като част от функцията Family Sharing от Вашия родител или настойник. Ние не събираме, не използваме и не разкриваме съзнателно лична информация, предоставена от лица на възраст под 13 години или еквивалентна минимална възраст в съответната юрисдикция, ако не е налице подлежащо на потвърждение родителско съгласие.  Освен това родителите и настойниците трябва да напомнят на всички непълнолетни лица, за които отговарят, че общуването с непознати в интернет може да е опасно, и да предприемат надлежни предпазни мерки с цел защитата им, включително наблюдение на използването на Услугата от тяхна страна.

За да използвате Услугата, не трябва да сте лице с наложена забрана за получаване на Услугата съгласно законите на САЩ или други компетентни юрисдикции, включително държавата, където сте установени или използвате Услугата. С приемането на настоящото Споразумение Вие потвърждавате, че разбирате и сте съгласни с изложеното по\-горе.          Б. Устройства и Акаунти. Използването на Услугата може да изисква съвместими устройства, достъп до Интернет, определен софтуер (възможно е да се начисляват такси) и периодични актуализации и да зависи от наличността им. Apple си запазва правото да ограничава броя на акаунтите в iCloud („Акаунти“) за създаване от дадено устройство и броя на устройствата, свързани с конкретен Акаунт. Определени трансакции или функции може да изискват най\-новата версия на необходимия софтуер. Вие се съгласявате, че изпълнението на тези изисквания е Ваша отговорност. 

          В. Ограничения относно използването.  Вие се съгласявате да използвате Услугата единствено за целите, разрешени от настоящото Споразумение, и единствено в степента, разрешена от което и да е приложимо законодателство, разпоредба или общоприета практика в съответната юрисдикция. Вашият Акаунт разполага с 5GB място за съхранение, както е описано на страниците на функциите на iCloud. Допълнително място за съхранение е налично за закупуване, както е описано по\-долу. Неспазването на което и да е разумно или приложимо ограничение относно скорост на предаване или място за съхранение (например място за архивиране или имейл акаунт) е забранено и може да доведе до невъзможност за архивиране в iCloud, добавяне на документи или получаване на нови имейли, изпратени на Вашия имейл адрес в iCloud, от Ваша страна. Ако използването на Услугата или друго поведение от Ваша страна умишлено или неумишлено застрашава способността на Apple да предоставя Услугата или други системи, Apple има право да предприеме всички разумни действия с цел защита на Услугата и системите на Apple, включително преустановяване на Вашия достъп до Услугата. Повторните нарушения на ограниченията може да доведат до прекратяване на Вашия Акаунт.

Ако сте обхванат субект, бизнес сътрудник или представител на обхванат субект или бизнес сътрудник (както тези термини са дефинирани в 45 C.F.R § 160\.103\), Вие се съгласявате да не използвате който и да е компонент, функция или друга функционалност на iCloud с цел създаване, получаване, поддържане или предаване на която и да е „защитена здравна информация“ (както терминът е дефиниран в 45 C.F.R § 160\.103\) и да не използвате iCloud по какъвто и да е начин, който би превърнал Apple (или която и да е Дъщерна фирма на Apple) във Ваш бизнес сътрудник или бизнес сътрудник на която и да е трета страна.

          Г. Наличност на Услугата. Услугата или която и да е нейна функция или част от нея може да не е налична на всички езици или във всички държави и Apple не гарантира, че Услугата или която и да е нейна функция или част от нея е подходяща или налична за използване в което и да е конкретно местоположение. В степента, в която решите да използвате и осъществявате достъп до Услугата, Вие извършвате тези действия по собствено желание и носите отговорност за спазването на всички приложими закони.          Д. Промяна на Услугата.  Apple си запазва правото да променя настоящото Споразумение и да налага нови или допълнителни условия за използването на Услугата от Ваша страна, при условие че Apple ще Ви предостави 30\-дневно предизвестие за всяка съществена неблагоприятна промяна на Услугата или приложимите условия за използване, освен ако това е неразумно с оглед на обстоятелства, произтичащи от правна, регулаторна или правителствена процедура, реагиране на проблеми, свързани със защитата и поверителността на потребителите или техническата цялост, предотвратяване на прекъсване на Услугата за други потребители или природно бедствие, катастрофално събитие, война или друго подобно събитие, което е извън разумния контрол на Apple, по всяко време. По отношение на платените услуги на iCloud, като например iCloud\+, както е определено по\-долу, Apple няма да извършва каквато и да е съществена неблагоприятна промяна в Услугата преди края на Вашия платен период, освен ако не е разумно необходима с оглед на съответствие с правна, регулаторна или правителствена процедура, реагиране на проблеми, свързани със защитата и поверителността на потребителите или техническата цялост, предотвратяване на прекъсване на Услугата за други потребители или избягване на последици от природно бедствие, катастрофално събитие, война или друго подобно събитие, което е извън разумния контрол на Apple. Ако Apple извърши съществени неблагоприятни промени в Услугата или приложимите условия за използване, Вие имате право да прекратите настоящото Споразумение и Вашия Акаунт, в който случай Apple ще Ви възстанови съответната пропорционална част от всяко авансово плащане за Вашия платен период, действащ към съответния момент. Apple не носи отговорност спрямо Вас в случай на каквито и да е промени в Услугата или приложимите условия за използване, извършени в съответствие с настоящия Раздел I. Д.

II. ФУНКЦИИ И УСЛУГИ          A. Photos

            1\.  iCloud Photos. Когато разрешите iCloud Photos, Вашите снимки, видеоклипове, метаданни и редакции в приложението Photos на Вашето устройство с iOS, компютър с macOS или компютър с Windows ще се качват и съхраняват в iCloud автоматично и след това ще се изпращат до всички други Ваши устройства и компютри с разрешена функция iCloud Photos. Разделителната способност на снимките и видеоклиповете може да се различава в зависимост от настройките и наличното място за съхранение на Вашето устройство.  Можете да изтеглите снимките и видеоклиповете с пълна разделителна способност по всяко време.

            2\. Shared Albums.  Когато използвате Shared Albums, Apple съхранява всички снимки и видеоклипове, които споделяте, докато не ги изтриете. Можете да осъществявате достъп до Вашите споделени снимки и видеоклипове от устройво, което има достъп до Shared Albums. Лицата, на които предоставите покана за Shared Albums, могат да преглеждат, записват, копират и споделят тези снимки и видеоклипове и да добавят снимки, видеоклипове и коментари.  Ако решите да използвате Shared Albums за споделяне на снимки чрез уеб връзка, тези снимки ще са публично налични за всяко лице, на което е предоставена уеб връзката или което има достъп до нея. Ако желаете да прекратите споделянето на отделни снимки, видеоклипове, коментари или цели Shared Albums, можете да ги изтриете по всяко време.  Не се изтрива обаче съдържание, което вече е копирано от Shared Album на друго устройство или компютър.  

            3\. Shared Photo Library.  Когато разрешите iCloud Photos, Вие можете да създадете или да се присъедините към една Shared Library с до пет други души.  Когато добавяте снимки и видеоклипове към Shared Photo Library, те се преместват от Вашата Personal Library в Shared Library. Всички участници имат равни разрешения за добавяне, редактиране и изтриване на съдържание в Shared Library. Всички участници в Shared Library имат достъп до съдържанието на Shared Library, но това съдържание се брои само към квотата за iCloud Storage на лицето, което е създало Shared Library.  Ако собственикът на библиотеката изчерпи мястото за съхранение в iCloud, съдържанието вече не може да се добавя към Shared Library и промени като редакции, любими и корекции на метаданни вече не се синхронизират.  Потребители, които са под 13 години (или еквивалентна минимална възраст в съответната юрисдикция) с Акаунт на Apple, установен от родител или настойник, могат да участват в Shared Photo Library само с други членове на семейството.

          Б. Folder and File Sharing. Когато използвате iCloud Folder and File Sharing, Apple съхранява всички файлове, които споделяте, докато не ги изтриете.  Можете да осъществявате достъп до Вашите споделени файлове от всяко от Вашите устройства на Apple с разрешена функция iCloud Drive. Можете да предоставите на съответните лица достъп за преглед, запис, копиране или редактиране на тези файлове.  Разполагате с опцията да разрешите на съответните лица да редактират или само да преглеждат файловете.  Ако използвате iCloud Folder and File Sharing за споделяне на файлове чрез уеб връзка, тези файлове ще са публично налични за всяко лице, на което е предоставена уеб връзката или което има достъп до нея.  Можете да прекратите споделянето на файлове по всяко време.  Ако прекратите споделянето, файловете ще се премахнат от iCloud Drive на устройствата на всички лица. Не се изтриват обаче файлове, което вече са копирани на друго устройство или компютър.

          В. Mail Drop. Ако сте влезли в iCloud и използвате приложението macOS Mail или iCloud Mail в уеб пространството за изпращане на големи прикачени файлове, разполагате с опцията да използвате Mail Drop.  С Mail Drop Вашите големи прикачени файлове ще се съхраняват временно на сървърите на iCloud с цел улесняване на доставянето им. Apple ще изпрати връзка или визуализация на прикачения файл на получателите в зависимост от приложението им за имейл клиент. Временното съхранение на големи прикачени към имейл файлове не се отчита спрямо Вашата квота за съхранение в iCloud. За допълнителна информация относно Mail Drop отидете на адрес https://support.apple.com/HT203093\. 

          Г. Приложения на трети страни. Ако влезете в определени приложения на трети страни с Вашите идентификационни данни за iCloud, Вие се съгласявате да разрешите на тези приложения да съхраняват данни във Вашия личен акаунт в iCloud и на Apple да събира, съхранява и обработва тези данни от името на съответния разработчик на приложения от трета страна във връзка с използването на Услугата и тези приложения от Ваша страна. Данните, които приложението съхранява във Вашия личен акаунт в iCloud, се отчитат спрямо Вашия лимит за съхранение.  Тези данни може да се споделят с друго приложение, което сте изтеглили от същия разработчик на приложения. 

          Д. Family Sharing. С Family Sharing можете да споделяте определено закупено съдържание, като например покупки от Store и абонаменти на Apple, с членовете на Вашето семейство. Можете също да споделяте определено съдържание, като например снимки, календари, местоположение и информация за време пред екрана, в зависимост от избраното от Вашето семейство съдържание за споделяне.  Можете също да споделяте определени абонаменти и покупки в приложението от трети страни.  За допълнителна информация относно споделянето на Вашето закупено съдържание вж. Условията за използване на мултимедийни услуги на Apple на адрес https://www.apple.com/legal/internet\-services/itunes/ww/.  За допълнителна информация относно споделяне на съдържание, използване на устройството и информация за местоположението с членовете на Вашето семейство вж. https://www.apple.com/family\-sharing/.

          Е. Акаунт в iCloud за достъп само от уеб.  Ако се регистрирате за Услугата с акаунт за достъп само от уеб на устройство или компютър, което не е с марката на Apple, ще имате достъп само да ограничен набор от функции на Услугата. Ще получите 1GB безплатно място за съхранение и няма да можете да го увеличите с акаунт за достъп само от уеб. Използването на Услугата с акаунт за достъп само от уеб изисква приемане от Ваша страна на всички приложими правила и условия, изложени в настоящото Споразумение, включително, но не само, всички изисквания за използване на Услугата, ограничения относно използването, наличност, публични бета\-версии, откази от отговорност, правила за Вашето Съдържание и поведение и прекратяване. Разпоредбите на настоящото Споразумение, свързани с функции, които не са налични за потребители, осъществяващи достъп само от уеб, не се прилагат спрямо Вас. Те например включват използване на услуги, базирани на местоположение, и плащане на такси за надстройване на плана за съхранение в iCloud. Освен това Вие се съгласявате, че ако впоследствие използвате Вашия акаунт за достъп само от уеб от устройство или компютър с марката на Apple, независимо дали го притежавате, Apple може да надстрои автоматично Вашия акаунт за достъп само от уеб до пълнофункционален акаунт в iCloud и да Ви предостави всички налични функции на Услугата, включително увеличено безплатно място за съхранение. Ако решите да използвате Вашия акаунт за достъп само от уеб на устройство или компютър с марката на Apple и впоследствие надстроите до пълнофункционалната версия на Услугата, Вие се съгласявате, че разпоредбите на настоящото Споразумение регулират използването на Услугата от Ваша страна. Ако не желаете да имате пълнофункционален акаунт в iCloud, не използвайте Вашия акаунт за достъп само от уеб на устройство или компютър с марката на Apple.

          Ж. iCloud\+.  „iCloud\+“ е премиум абонамент за iCloud, който включва достъп до допълнително място за съхранение и определени премиум функции.  Абонаментните планове за iCloud\+ са Абонаменти за iCloud\+.  В зависимост от изискванията на Вашето местоположение можете да получите някои или всички от следните функции на iCloud\+, ако имате Абонамент за iCloud\+ или някой във Вашата група Family Sharing има Абонамент за iCloud\+ и го сподели с Вас:

            1\. „Поверително пренасочване“.  „Поверително пренасочване“ Ви позволява да се свързвате и да търсите в мрежата по\-поверително и защитено, като шифрова Вашия интернет трафик и го изпраща през поне два интернет ретранслатора.  Когато използвате „Поверително пренасочване“, някои уеб сайтове може да нямат обичайното поведение, като например е възможно да показват съдържание за грешния регион или да изискват допълнителни стъпки за влизане. Можете да разрешите или да забраните „Поверително пренасочване“ от настройките на iCloud по всяко време. Също така „Поверително пренасочване“ може да попречи на Вашия интернет доставчик да освободи употребата на данни от ограниченията за данни, което може да доведе до начисляването на допълнителни такси от него.  „Поверително пренасочване“ може първоначално да е налично в бета\-версия и ако е така, като функция в бета\-версия може да е обект на разпоредбите на Раздел VI.C. (публична бета\-версия).

             2\. Hide My Email.  Hide My Email Ви позволява да генерирате уникални, произволни имейл адреси, които ще препращат към имейл адрес по Ваш избор.  Apple си запазва правото да ограничи броя имейл адреси, налични в тази функция, или да прекрати използването на псевдоним, ако употребата нарушава правилата и условията, изложени в настоящото.  

             3\. HomeKit Secure Video.  HomeKit Secure Video в iCloud\+ Ви позволява да съхранявате видео от съвместими домашни охранителни камери в iCloud и да преглеждате отдалечено кадрите.  HomeKit Secure Video изисква поддържан план за iCloud\+, съвместима охранителна камера с активиран HomeKit и HomePod, Apple TV или iPad в ролята на домашен център.  Някои планове за iCloud\+ може да имат ограничение за броя камери или видео потоци, достъпни за Вас.  

             4\. Персонализирани имейл домейни.  Можете да персонализирате Вашия адрес в iCloud Mail с персонализирано име на домейн (когато е налично) и да поканите членове на Вашето семейство да използват същия домейн с техните акаунти в iCloud Mail.  Всеки човек може да има до три имейл адреса на домейн.  Имейлите, съхранявани в iCloud, се начисляват към Вашето място за съхранение в iCloud. Ако мястото за съхранение в iCloud свърши, няма да можете да получавате нови съобщения на Вашия персонализиран имейл адрес, докато не се сдобиете с още налично място.  Apple си запазва правото да откаже да персонализира Вашия адрес в iCloud Mail с персонализирано име на домейн, ако то е незаконно, оказващо тормоз, заплашително, вредно, престъпно, опозоряващо, клеветническо, обидно, насилствено, неприлично, вулгарно, нарушаващо поверителността на други лица, омразно, расистко или етнически обидно или нежелателно по друг начин.  

Някои функции в iCloud\+ не са налични във всички държави или региони.  

          З. Двуфакторно удостоверяване и автоматични обаждания/текстови съобщения. Ако решите да разрешите двуфакторно удостоверяване за Вашия Акаунт на Apple, Вие се съгласявате (а) да предоставите на Apple най\-малко един телефонен номер и (б) да получавате автоматични или предварително записани обаждания или текстови съобщения от Apple на всеки от предоставените телефонни номера. Може да осъществяваме или изпращаме такива обаждания или текстови съобщения с цел (i) осигуряване на защита на Вашия Акаунт при влизане, (ii) предоставяне на помощ при влизане във Вашия Акаунт, ако сте забравили паролата си, или (iii) както е необходимо по друг начин с оглед обслужването на Вашия Акаунт или прилагането на настоящото Споразумение, нашите правила, приложимото законодателство или което и да е друго споразумение между Вас и нас.

          И. Помощ с възстановяването на акаунти.  Можете да добавите едно или повече лица като контакт за възстановяване, които могат да използват своето устройство, за да генерират код, който може да Ви помогне да си върнете достъпа до Вашия акаунт и данни.  Контактът за възстановяване трябва да е над 13 години (или еквивалентна минимална възраст в съответната юрисдикция), да има Акаунт на Apple, двуфакторно удостоверяване и устройство на Apple с активирана парола за устройство.  Контактите няма да могат да получат директен достъп до Вашия акаунт.  Ваша отговорност е да поддържате актуални контактите си за възстановяване. 

          Й. „Разширена защита на данни“. С „Разширена защита на данни“ можете да активирате използването на шифроване от край до край за по\-добра защита на допълнителни категории от Вашите данни в iCloud, включително iCloud Backup, снимки, бележки и файлове, съхранявани в iCloud Drive. За да активирате „Разширена защита на данни“, трябва да имате активирано двуфакторно удостоверяване за своя Акаунт на Apple и надеждно устройство (устройства, на които сте влезли в Акаунта си чрез двуфакторно удостоверяване) за този акаунт с активирана парола. Освен това ще трябва да генерирате ключ за възстановяване или да посочите поне един контакт за възстановяване, който да Ви помогне да си върнете достъпа до Акаунта и данните, в случай че забравите паролата за Акаунта си, нямате достъп до надеждните си устройства и сте забравили паролите на устройството си. Можете да промените контактите си за възстановяване по всяко време, но те трябва да са над 13 години (или еквивалента минимална възраст, където пребивава контактът за възстановяване), да имат Акаунт на Apple с активирано двуфакторно удостоверяване и устройство на Apple с настроена парола. Apple няма да може да Ви помогне да възстановите данни, защитени с „Разширена защита на данни“, след като е активирана, затова е Ваша отговорност да съхранявате на сигурно място ключа за възстановяване и/или да се стараете Вашите контакти за възстановяване да са актуални. Apple не носи отговорност за невъзможността да получите достъп до Вашия акаунт или данни, свързана с неуспешното защитаване на Вашия ключ за възстановяване, или ако контактът Ви за възстановяване не може или не иска да Ви помогне да си върнете достъпа до Акаунта и данните си. Управляваните Акаунти на Apple и детски акаунти не отговарят на условията за „Разширена защита на данни“. Можете да изключите „Разширена защита на данни“ по всяко време.

          К. „Ключове за защита“. „Ключове за защита“ Ви позволят да изисквате физически ключ за защита, който да се използва при влизане с Вашия Акаунт на Apple. „Ключове за защита“ изискват да имате активирано двуфакторно удостоверяване за Вашия Акаунт на Apple и да използвате сертифициран от FIDO ключ за защита на трето лице като един от двата фактора. „Ключове за защита“ Ви позволяват да използвате надеждно устройство, за да добавите нов ключ или да изключите напълно „Ключове за защита“, за да запазите достъпа до акаунта си. Ако обаче сте загубили всичките си ключове за защита, както и надеждните си устройства, ще загубите достъп до акаунта си за постоянно и Apple няма да може да Ви помогне да си върнете достъпа до акаунта или данните си. Apple не носи отговорност за невъзможността да получите достъп до Вашия акаунт или данни, свързана с неуспешното защитаване на физически ключове за защита, или ако Вашите физически ключове за защита са неизправни. Управляваните Акаунти на Apple и детски акаунти не отговарят на условията за „Ключове за защита“.

          Л. Digital Legacy.  С Digital Legacy можете да избирате един или повече контакти, които да осъществяват достъп до и да изтеглят определени данни във Вашия акаунт след Вашата смърт.  Ако определени от Вас контакти предоставят доказателство за смърт на Apple и имат необходимия ключ, те автоматично получават достъп до определени данни в акаунта и заключването на активирането ще бъде премахнато от всички Ваши устройства.  Ваша отговорност е да поддържате актуални контактите си за Digital Legacy.  Можете да научите повече за Digital Legacy на https://support.apple.com/HT212360 и https://support.apple.com/HT212361\.    

          М. Използване на услуги, базирани на местоположениеApple и нейните партньори и лицензодатели може да предоставят определени функции или услуги на база информация за местоположението на устройството чрез GPS (или сходна технология, ако е налична) и използващи множество източници Wi\-Fi точки за достъп и местоположения на клетъчни кули. За да предоставят тези функции или услуги, ако са налични, Apple и нейните партньори и лицензодатели трябва да събират, използват, предават, обработват и поддържат данни за Вашето местоположение, включително, но не само, географското местоположение на Вашето устройство и информация за Вашия Акаунт във всички регистрирани с него устройства, включително, без ограничение, Вашия Акаунт на Apple и идентификатор, име и тип на устройството Ви. 

Можете да оттеглите съгласието си относно събирането, използването, предаването, обработването и съхранението на данните за местоположението и Акаунта от страна на Apple и нейните партньори и лицензодатели по всяко време, като не използвате функциите, базирани на местоположение, и изключите Find My (включва предходните приложения Find My iPhone и Find My Friends, заедно наричани Find My) или Location Services в Settings (както е приложимо) на Вашето устройство. Когато използвате услуги на трети страни, които използват или предоставят данни за местоположението като част от Услугата, Вие сте обвързани от и трябва да прегледате условията и правилата за поверителност на съответната трета страна, приложими за използването на данни за местоположение от предоставяните от нея услуги. Данните за местоположение, които Услугата предоставя, не са предназначени за използване като надеждна база в ситуации, в които се изисква точна информация за местоположението или грешни, неточни, несвоевременни или непълни данни за местоположението може да доведат до смърт, физическо нараняване, имуществена вреда или неблагоприятно въздействие върху околната среда. Apple се задължава да полага разумни усилия и надлежна грижа при предоставянето на Услугата, но нито Apple, нито нейните доставчици на услуги и/или съдържание не гарантират наличността, точността, изчерпателността, надеждността или своевременността на данните за местоположение и които и да е други данни, показвани от Услугата. УСЛУГИТЕ, БАЗИРАНИ НА МЕСТОПОЛОЖЕНИЕ, НЕ СА ПРЕДНАЗНАЧЕНИ И НЕ СА ПОДХОДЯЩИ ЗА ИЗПОЛЗВАНЕ КАТО СИСТЕМА ЗА ЛОКАЛИЗИРАНЕ ПРИ СПЕШНИ СЛУЧАИ.

          Н. Find My 

Когато разрешите iCloud и Location Services на устройство с iOS 13, iPad OS или macOS Catalina или по\-нова версия, Find My (Find My iPhone за устройства с iOS 8 до iOS 12\) се разрешава автоматично на устройството и всички аксесоари на Apple, сдвоени с него.  След разрешаването Вашето устройство ще се свърже автоматично с Вашия Акаунт на Apple и изключването на Find My, излизането от iCloud и изтриването или активирането на устройството от страна на което и да е лице (включително Вас) ще изисква Вашата парола за Акаунт на Apple.  Apple и нейните оторизирани представители не могат да извършват услуги по хардуерна и софтуерна поддръжка, включително услуги съгласно ограничената гаранция на Apple, освен ако не забраните Find My преди сервизното обслужване.  Apple не носи отговорност, в случай че не защитите Вашето устройство с iOS чрез парола, не разрешите Lost Mode и/или не получите или отговорите на уведомления и съобщения.  Apple също не носи отговорност за връщането на Вашето устройство с iOS на Вас и която и да е загуба на данни на Вашето устройство с iOS.

Find My Network е използваща много източници функция, която може да помогне на Вас и други лица да локализират липсващи устройства, които не са свързани с интернет. Ако е разрешена на устройството, функцията Find My Network може да открие офлайн устройства в близост чрез Bluetooth (или сходни технологии). Ако открие липсващо устройство, дадено устройство ще използва Wi\-Fi или мобилна връзка за защитено изпращане на приблизителното му местоположение на Акаунт на Apple, свързан с липсващото устройството, за да може собственикът му да види местоположението му в приложението Find My. Съобщаването на местоположението е изцяло шифровано и Apple не може да види местоположението на съобщаващото устройство или което и да е офлайн устройство. Можете да забраните Find My Network в Settings.

          О. Архивно копиеiCloud Backup създава периодично автоматични архивни копия за всяко устройство с iOS, когато устройството е със заключен екран и свързано с източник на захранване и интернет чрез Wi\-Fi мрежа. Ако дадено устройство не е архивирано в iCloud за период, по\-дълъг от 180 (сто и осемдесет) дни, Apple си запазва правото да изтрие всички архивни копия, свързани с него. Архивирането може да включва настройки и характеристики на устройството, снимки и видеоклипове, документи, Вашите съобщения, тонове на звънене и данни на приложението Health и други приложения. За допълнителна информация отидете на адрес https://support.apple.com/HT207428\.  Вашето архивно копие в iCloud не включва следното съдържание: съдържание, закупено от iTunes Store, App Store или Apple Books, мултимедийно съдържание, синхронизирано от Вашия компютър, и Вашата галерия със снимки, ако сте разрешили iCloud Photo Library. Apple се задължава да полага разумни усилия и надлежна грижа при предоставянето на Услугата, но В МАКСИМАЛНАТА СТЕПЕН, РАЗРЕШЕНА ОТ ПРИЛОЖИМОТО ЗАКОНОДАТЕЛСТВО, APPLE НЕ ГАРАНТИРА, ЧЕ НЯМА ДА НАСТЪПИ НЕУМИШЛЕНА ВРЕДА, ПОВРЕДА, ЗАГУБА ИЛИ ПРЕМАХВАНЕ В СЪОТВЕТСТВИЕ С УСЛОВИЯТА НА НАСТОЯЩОТО СПОРАЗУМЕНИЕ ПО ОТНОШЕНИЕ НА КОЕТО И ДА Е СЪДЪРЖАНИЕ, КОЕТО МОЖЕ ДА СЪХРАНЯВАТЕ ИЛИ ДО КОЕТО МОЖЕТЕ ДА ОСЪЩЕСТВЯВАТЕ ДОСТЪП ЧРЕЗ УСЛУГАТА, И APPLE НЕ НОСИ ОТГОВОРНОСТ В СЛУЧАЙ НА НАСТЪПВАНЕ НА ТАКАВА НЕУМИШЛЕНА ВРЕДА, ПОВРЕДА, ЗАГУБА ИЛИ ПРЕМАХВАНЕ. Поддържането на подходящо алтернативно архивно копие на Вашата информация и данни е Ваша отговорност.

III. НАДСТРОЙКИ НА АБОНАМЕНТАбонаментните планове за iCloud\+ са налични за закупуване на база абонамент.

          А. ПлащанеКато надстроите до услугата за абонамент в iCloud\+ за повече място за съхранение и допълнителни функции, Apple ще начислява автоматично и периодично таксата за избрания от Вас план, включително всички приложими данъци, чрез метода на плащане, свързан с Вашия Акаунт на Apple (например метода на плащане, който използвате за извършване на покупки в iTunes Store, App Store или Apple Books, ако е приложимо), или метода на плащане, свързан с акаунта на Вашето семейство. За подробности относно плановете и съответното ценообразуване отидете на адрес https://support.apple.com/HT201238\.  Ако сте организатор на семейство, Вие се съгласявате Apple да начислява периодични такси за членовете на семейството, които надстройват своя план, чрез Вашия метод на плащане. Apple също може да изисква предварително одобрение на максимална сума, равна на стойността на трансакцията, и да се свързва периодично с Вас чрез имейл адреса, свързан с Вашия Акаунт на Apple, във връзка с напомняния за плащане и други съобщения относно абонаментния акаунт.  

Можете да промените Вашия абонамент чрез надстройване или преминаване към по\-нисък план в раздела iCloud на Settings (Настройки) на Вашето устройство или в прозореца iCloud на System Preferences (Системни предпочитания) на Вашия Mac или iCloud for Windows на Вашия компютър.

Приложимата такса за надстроен план влиза в сила незабавно, а преминаването към по\-нисък план влиза в сила на следващата дата на годишно или месечно плащане. ВИЕ НОСИТЕ ОТГОВОРНОСТ ЗА СВОЕВРЕМЕННОТО ПЛАЩАНЕ НА ВСИЧКИ ТАКСИ И ЗА ПРЕДОСТАВЯНЕТО НА APPLE НА ИНФОРМАЦИЯ ЗА ВАЛИДНА КРЕДИТНА КАРТА ИЛИ РАЗПЛАЩАТЕЛНА СМЕТКА, ПО КОЯТО ДА СЕ НАЧИСЛЯВАТ ВСИЧКИ ТАКСИ. Ако Apple не може да начисли дължимите такси по Вашата кредитна карта или разплащателна сметка, Apple си запазва правото да отмени или ограничи достъпа до или да изтрие Вашето съхранено съдържание или да прекрати Вашия Акаунт. Ако желаете да укажете друга кредитна карта или разплащателна сметка или настъпи промяна в състоянието на Вашата кредитна карта или разплащателна сметка, трябва да актуализирате Вашата информация онлайн в раздела Account Information на iCloud, като това може да прекъсне временно Вашия достъп до Услугата, докато Apple проверява новата информация за плащане. Може да се свържем с Вас по имейл във връзка с Вашия акаунт в определени случаи, включително, но не само, достигане или превишаване на Вашия лимит за съхранение на Вашия избран план. 

Независимо от които и да е разпоредби на настоящото Споразумение с обратен смисъл, ако сте установени в Бразилия:Във връзка с които и да е такси, начислени Ви от Apple, Apple може да използва свързана фирма за извършване на дейностите по събиране и трансфер с цел начисляване на които и да е суми, дължими от Вас във връзка с Вашия акаунт в iCloud.  Освен това общата цена ще включва стойността на надстройката и всички приложими такси във връзка с кредитната карта. Вие носите отговорност за всички данъци, дължими от Вас, с изключение на които и да е приложими данъци, подлежащи на удържане при източника, които се събират от свързаната фирма на Apple. С цел разрешаване на тези трансакции трябва да предоставите цялата информация за сметката, изискана от Apple. Вие потвърждавате и се съгласявате, че Apple има право да прекрати Вашия акаунт, ако не предоставите цялата изискана информация за сметката. 

          Б. Право на отмянаАко решите да отмените Вашия абонамент след първоначалното закупуване или след началната дата на който и да е подновен срок, ако използвате годишен план за плащане, можете да го направите чрез уведомление до Apple под формата на ясно изявление (вж. приложимите подробности за адрес в раздела „Общи разпоредби“ по\-долу) в срок от 14 дни, считано от датата на получаване на потвърждение на Вашия имейл, като се свържете с Отдела за поддръжка на клиенти. Не е необходимо да посочвате причина за отмяната. За да спазите срока за отмяна, е необходимо да изпратите уведомлението относно отмяната преди изтичането на 14\-дневния период. Потребителите в ЕС и Норвегия могат да ни уведомят и чрез следното примерно заявление за отмяна:До:  Apple Distribution International Ltd., Hollyhill Industrial Estate, Hollyhill, Cork, Република Ирландия:

Уведомявам ви, че се оттеглям от сключения от мен договор за следното: \[ПЛАН И ПЕРИОД НА АБОНАМЕНТА – например: НАДСТРОЙВАНЕ НА АБОНАМЕНТНИЯ ПЛАН ЗА iCLOUD\+ ДО 200GB МЯСТО ЗА СЪХРАНЕНИЕ]

Дата на поръчката \[ВЪВЕДЕТЕ ДАТА] Име на потребителяАдрес на потребителяДата Последици при отмяна Ще намалим Вашето място за съхранение на 5GB и ще Ви възстановим съответната сума в срок от 14 дни, считано от датата на получаване на Вашето уведомление за отмяна. Ако сте използвали повече от 5GB място за съхранение през този период, е възможно да не можете да създавате повече архивни копия в iCloud или да използвате определени функции, докато не намалите мястото за съхранение. Ще извършим възстановяването чрез метода на плащане, който сте използвали за трансакцията, без да дължите каквито и да е такси. 

IV. Използване на Услугата от Ваша страна          А. Вашият АкаунтКато регистриран потребител на Услугата, трябва да създадете Акаунт. Не разкривайте информацията за Вашия Акаунт на което и да е лице. Вие носите изключителна отговорност за поддържането на поверителността и защитата на Вашия Акаунт и за всички дейности, които се извършват във или чрез Вашия Акаунт, и се съгласявате незабавно да уведомите Apple в случай на нарушение на защитата на Вашия Акаунт. Вие също потвърждавате и се съгласявате, че Услугата е създадена и предназначена за лично използване на индивидуална база и че не трябва да споделяте подробности и/или паролата за Вашия Акаунт с други физически лица. При условие че е положила разумни усилия и надлежна грижа, Apple не носи отговорност за каквито и да е загуби, произтичащи от неразрешено използване на Вашия Акаунт, което се дължи на неспазване на тези правила от Ваша страна.За да използвате Услугата, е необходимо да удостоверите Вашия Акаунт чрез въвеждане на Вашия Акаунт на Apple и парола. Вие се съгласявате да предоставите точна и пълна информация при регистрирането за и в хода на използване на Услугата („Данни за регистрация за услугата)“ и да актуализирате Вашите Данни за регистрация за услугата, за да ги поддържате точни и пълни. Непредоставянето на точни, актуални и пълни Данни за регистрация за услугата може да доведе до временно спиране и/или прекратяване на Вашия Акаунт. Вие се съгласявате, че Apple може да съхранява и използва предоставените от Вас Данни за регистрация за услугата с цел поддържане на и начисляване на такси към Вашия Акаунт.

          Б. Използване на други продукти и услуги на AppleОпределени компоненти или функции на Услугата, които се предоставят от Apple и/или нейните лицензодатели, включително, но не само, опцията за изтегляне на предишни покупки и iTunes Match и/или iCloud Music Library (възможно е да се начисляват допълнителни такси) изискват отделен софтуер или други лицензионни споразумения или условия за използване. Използването на тези конкретни компоненти или функции на Услугата изисква от Вас да прочетете, приемете и се съгласите да спазвате всяко подобно споразумение.

          В. Без предоставяне на дял, право на собственост или лицензНищо от съдържанието на настоящото Споразумение не се тълкува като предоставящо Ви какъвто и да е дял, право на собственост или лиценз по отношение на Акаунт на Apple, имейл адрес, име на домейн, iChat ID или подобен ресурс, който използвате във връзка с Услугата.

          Г. Без право на прехвърлянеОсвен в случаите, позволени съгласно Digital Legacy, и освен ако приложимото законодателство не налага друго, Вие се съгласявате, че Вашият Акаунт е непрехвърляем и че всички права, свързани с Вашия Акаунт на Apple или съдържание във Вашия Акаунт, се прекратяват в случай на смърт. При получаването на копие от смъртния акт може да се извърши прекратяване на Вашия Акаунт и изтриване на цялото съдържание в него. За допълнителна помощ се свържете с Отдела за поддръжка на iCloud на адрес https://support.apple.com/icloud.

          Д. Без препродажба на УслугатаВие се съгласявате да не възпроизвеждате, копирате, създавате дубликат на, продавате, препродавате, отдавате под наем или търгувате с Услугата (или която и да е част от нея) за каквато и да е цел.V. Съдържание и Вашето поведение          А. Съдържание„Съдържание“ означава всяка информация, която може да се генерира или покаже чрез или при използването на Услугата, като например файлове с данни, характеристики на устройство, писмен текст, софтуер, музика, графични елементи, снимки, изображения, звуци, видеоклипове, съобщения и които и да е други подобни материали. Вие разбирате, че изключителна отговорност за всяко Съдържание, независимо дали се публикува публично във, или предава чрез Услугата, носи авторът на съответното Съдържание. Това означава, че Вие (а не Apple) носите изключителна отговорност за всяко Съдържание, което качвате, изтегляте, публикувате, изпращате по имейл, предавате, съхранявате или предоставяте като налично по друг начин чрез използване на Услугата от Ваша страна. Вие разбирате, че при използването на Услугата може да попаднете на Съдържание, което считате за обидно, цинично или нежелателно, и че може да предоставите на други лица Съдържание, което може да сметнат за нежелателно. Apple не контролира Съдържанието, което се публикува чрез Услугата, и не гарантира неговата точност, цялост или качество. Вие разбирате и се съгласявате, че поемате целия риск във връзка с използването на Услугата и което и да е Съдържание от Ваша страна.          Б. Вашето поведениеВие се съгласявате да НЕ използвате Услугата за следните цели:1\. качване, изтегляне, публикуване, изпращане по имейл, предаване, съхранение, споделяне, импортиране или предоставяне като налично по друг начин на което и да е Съдържание, което е незаконно, дразнещо, заплашително, вредно, престъпно, опозоряващо, клеветническо, обидно, насилствено, неприлично, вулгарно, нарушаващо поверителността на други лица, омразно, расистко или етнически обидно или нежелателно по друг начин;

2\. преследване, тормоз, заплашване или накърняване на интересите на други лица;

3\. участвате във всякаква дейност, която експлоатира, вреди или заплашва деца по какъвто и да е начин, включително, но без ограничение до произвеждането, споделянето, качването или съхраняването на Материали със сексуално малтретиране на деца, Материали със сексуална експлоатация на деца или всякакво друго съдържание, вредящо на децата;

4\. ако сте възрастен, изискване на лична или друга информация от непълнолетно лице (което и да е лице на възраст под 18 години или друга еквивалентна възраст съгласно приложимото местно законодателство), което не познавате лично, включително, но не само, които и да е от следните данни: пълно име или фамилия, домашен адрес, пощенски код, телефонен номер, снимка или наименование или имена на училището, църквата, спортния отбор или приятелите на непълнолетно лице;

5\. представяне за друго физическо или юридическо лице: нямате право да се представяте за друго физическо лице (включително знаменитост), юридическо лице, друг потребител на iCloud, служител на Apple или обществен или политически лидер или да представяте невярно Вашата връзка с физическо или юридическо лице (Apple си запазва правото да отхвърли или блокира всеки Акаунт на Apple или имейл адрес, за който може да счете, че е налице представяне за друго лице или невярно представяне на Вашата самоличност или злоупотреба с името или самоличността на друго лице);

6\. участие в дейност, която нарушава които и да е авторски права или други права върху интелектуална собственост (включително качване на което и да е Съдържание, което нямате право да качвате), или разкриване на която и да е търговска тайна или поверителна информация в нарушение на споразумение за конфиденциалност, трудова заетост или неразкриване;

7\. публикуване, изпращане, предаване или предоставяне като налични по друг начин на непоискани или неразрешени имейл съобщения, реклами, промоционални материали, нежелана поща, спам или верижни писма, включително, но не само, масови търговски рекламни и информационни съобщения;

8\. фалшифициране на горния колонтитул на който и да е TCP\-IP пакет или която и да е част от информацията в горния колонтитул на имейл или публикация в група за новини или включване на информация в горен колонтитул по друг начин с цел подвеждане на получателите по отношение на произхода на което и да е Съдържание, което се предава чрез Услугата (т. нар. „спуфинг“);

9\. качване, публикуване, изпращане по имейл, предаване, съхранение или предоставяне като наличен по друг начин на който и да е материал, който съдържа вируси или какъвто и да е друг компютърен код, файлове или програми, предназначени за увреждане, нарушаване или ограничаване на обичайното функциониране на Услугата (или която и да е част от нея) или който и да е друг компютърен софтуер или хардуер;

10\. намеса във или нарушаване на функционирането на Услугата (включително осъществяване на достъп до Услугата чрез каквито и да е автоматични средства, като скриптове и уеб ботове) или които и да е сървъри или мрежи, свързани с Услугата, или които и да е правила, изисквания или условия на мрежи, свързани с Услугата (включително който и да е неразрешен достъп до, използване или следене на данните или трафика);

11\. планиране или участие в която и да е незаконосъобразна дейност и/или

12\. събиране и съхранение на лична информация за които и да е други потребители на Услугата с цел използване за горепосочените забранени дейности.

          В. Премахване на СъдържаниеВие потвърждавате, че Apple не носи отговорност за което и да е Съдържание, което се предоставя от други лица, по какъвто и да е начин и няма задължение да го проверява. Независимо от това Apple си запазва правото да определя дали дадено Съдържание е подходящо и в съответствие с настоящото Споразумение по всяко време и може да проверява, премахва, отказва, променя и/или премахва Съдържание по всяко време със или без уведомление, ако прецени, че съответното Съдържание е в нарушение на настоящото Споразумение или нежелателно, по собствено усмотрение.          Г. Архивиране на Вашето СъдържаниеАрхивирането на всички важни документи, изображения или друго Съдържание, което може да съхранявате или до което може да осъществявате достъп чрез Услугата, на Вашия собствен компютър или друго устройство е Ваша отговорност. Apple се задължава да полага разумни усилия и надлежна грижа при предоставянето на Услугата, но Apple не гарантира, че няма да настъпи неумишлена вреда, повреда или загуба на което и да е Съдържание, което може да съхранявате или до което може да осъществявате достъп чрез Услугата.          Д. Достъп до Акаунт и СъдържаниеApple си запазва правото да предприема действия, които счита за разумно необходими или целесъобразни с цел прилагане и/или проверка на съответствието с която и да е част от настоящото Споразумение. Вие потвърждавате и се съгласявате, че Apple има право, без да носи отговорност спрямо Вас, да осъществява достъп до, използва, съхранява и/или разкрива информация за Вашия Акаунт и Вашето Съдържание на правоприлагащи органи, държавни служители и/или трети страни, както Apple счита за разумно необходимо или целесъобразно, ако е задължена по закон или счита добросъвестно, че достъпът, използването, разкриването или съхранението е разумно необходимо с цел: (а) съответствие с правна процедура или искане, (б) прилагане на настоящото Споразумение, включително разследване на което и да е нарушение на последното, (в) идентифициране, предотвратяване или реагиране по друг начин на проблеми със защитата, измами или технически проблеми или (г) защита на правата, имуществото или сигурността на Apple, нейните потребители, трета страна или обществото, както се изисква или е разрешено от приложимите закони.  Вие потвърждавате, че Apple не носи отговорност за което и да е Съдържание, което се предоставя от други лица, по какъвто и да е начин и няма задължение да го проверява. Независимо от това, в съответствие с политиката за поверителност на Apple, Apple си запазва правото да определя дали дадено Съдържание е подходящо и в съответствие с настоящото Споразумение по всяко време и може да проверява, премества, отказва, променя и/или премахва Съдържание по всяко време със или без уведомление, ако прецени, че съответното Съдържание е в нарушение на настоящото Споразумение или нежелателно, по собствено усмотрение.          Е. Бележка за авторско право – DMCAАко считате, че което и да е Съдържание, спрямо което имате претенции за авторско право, е нарушено от който и да е потребител на Услугата, свържете се с Представителя на Apple, който отговаря за авторските права, както е описано в нашите Правила за авторски права на адрес https://www.apple.com/legal/trademark/claimsofcopyright.html. Apple има право да прекратява временно и/или окончателно Акаунтите на потребители, които извършват многократни нарушения, по собствено усмотрение.

          Ж. Нарушения на настоящото СпоразумениеАко попаднете на Съдържание, което считате за неподходящо или в нарушение на настоящото Споразумение по друг начин, докато използвате Услугата, можете да го съобщите, като изпратите имейл на адрес abuse@iCloud.com.          З. Съдържание, което изпращате или предоставяте като налично чрез Услугата1\. Лиценз, предоставян от Ваша страна. С изключение на материалите, които може да Ви лицензира, Apple няма претенции за собственост върху материалите и/или Съдържанието, което изпращате или предоставяте като налично чрез Услугата. Въпреки това с изпращането или публикуването на такова Съдържание в области на Услугата, които са публично достъпни или достъпни за други потребители, с които се съгласявате да споделяте това Съдържание, Вие предоставяте на Apple валиден в цял свят, освободен от лицензионни такси и неизключителен лиценз да използва, разпространява, възпроизвежда, променя, адаптира, публикува, превежда и представя и показва публично това Съдържание в Услугата единствено съобразно целта на изпращането или предоставянето като налично на това Съдържание, без да Ви дължи възнаграждение или да има задължение към Вас. Вие се съгласявате, че всяко Съдържание, което изпращате или публикувате, е изцяло Ваша отговорност и няма да нарушава правата на която и да е друга страна или които и да е закони, няма да подпомага или подтиква към нарушение или друго незаконосъобразно поведение и няма да е неприлично, нежелателно или неподходящо по друг начин. С изпращането или публикуването на такова Съдържание в области на Услугата, които са публично достъпни или достъпни за други потребители, Вие декларирате, че притежавате съответния материал и/или всички необходими права, лицензи и разрешения да го разпространявате.2\. Промени в Съдържанието. Вие разбирате и се съгласявате, че с цел предоставяне на Услугата и Вашето Съдържание като налично чрез нея Apple може да предава Вашето Съдържание чрез различни публични мрежи и мултимедийни средства и да променя Вашето съдържание с цел изпълнение на приложимите технически изисквания на свързващите мрежи, устройства или компютри. Вие се съгласявате, че лицензът по настоящото Споразумение разрешава на Apple да предприема тези действия.3\. Информация за търговски марки. Apple, емблемата на Apple, iCloud, емблемата на iCloud и другите търговски марки, марки за услуги, графични елементи и емблеми, използвани във връзка с Услугата, са търговски марки или регистрирани търговски марки на Apple Inc. в САЩ и/или други държави. Списък с търговските марки на Apple е наличен на адрес https://www.apple.com/legal/trademark/appletmlist.html. Другите търговски марки, марки за услуги, графични елементи и емблеми, използвани във връзка с Услугата, може да са търговски марки на съответните им притежатели. Вие не получавате право или лиценз във връзка с която и да е от горепосочените търговски марки и се съгласявате да не премахвате, закривате или изменяте които и да е фирмени бележки (включително бележки за търговска марка и авторско право), които може да придружават или да се съдържат в Услугата.

VI. Софтуер          А. Права на собственост на Apple. Вие потвърждавате и се съгласявате, че Apple и/или нейните лицензодатели притежават всички законови права, права на собственост и дялове във връзка с Услугата, включително, но не само, графични елементи, потребителски интерфейс, скриптовете и софтуерът, използвани за изпълнение на Услугата, и всеки софтуер, предоставен Ви като част от и/или във връзка с Услугата („Софтуер“), включително които и да е и всички свързани права върху интелектуална собственост, независимо дали са регистрирани, или не, и независимо от мястото, където може да съществуват. Освен това Вие се съгласявате, че Услугата (включително Софтуерът или която и да е друга част от нея) съдържа фирмена и поверителна информация, която е защитена от приложимите закони за интелектуална собственост и други закони, включително, но не само, авторско право. Вие се съгласявате да не използвате тази фирмена информация или материали за каквито и да е цели, различни от използването на Услугата в съответствие с настоящото Споразумение. Никоя част от Услугата не може да се възпроизвежда под каквато и да е форма или чрез каквито и да е средства, освен както е изрично разрешено от разпоредбите на настоящото Споразумение.

          Б. Лиценз, който се предоставя от страна на Apple. ИЗПОЛЗВАНЕТО НА СОФТУЕРА ИЛИ КОЯТО И ДА Е ЧАСТ ОТ УСЛУГАТА ЗА КОЯТО И ДА Е ЦЕЛ, РАЗЛИЧНА ОТ ИЗПОЛЗВАНЕТО НА УСЛУГАТА В СЪОТВЕТСТВИЕ С НАСТОЯЩОТО СПОРАЗУМЕНИЕ, Е ИЗРИЧНО ЗАБРАНЕНО, НАРУШАВА ПРАВАТА ВЪРХУ ИНТЕЛЕКТУАЛНА СОБСТВЕНОСТ НА ДРУГИ ЛИЦА И МОЖЕ ДА ДОВЕДЕ ДО НАЛАГАНЕТО НА ГРАЖДАНСКИ И НАКАЗАТЕЛНИ САНКЦИИ СПРЯМО ВАС, ВКЛЮЧИТЕЛНО ПОТЕНЦИАЛНИ ПАРИЧНИ ОБЕЗЩЕТЕНИЯ ЗА ВРЕДИ, ЗА НАРУШАВАНЕ НА АВТОРСКИ ПРАВА.          В. Публични бета\-версии. Apple може да реши да предлага периодично нови и/или актуализирани функции на Услугата („Бета\-функции“) като част от Публична бета\-програма („Програма“) с цел получаване на обратна връзка за качеството и практичността на Бета\-функциите. Вие разбирате и се съгласявате, че Вашето участие в Програмата е доброволно и не създава правни, посреднически или трудови взаимоотношения между Вас и Apple и че Apple няма задължение да Ви предоставя каквито и да е Бета\-функции. Apple може да предоставя тези Бета\-функции като налични за участниците в Програмата чрез онлайн регистрация или записване чрез Услугата. Вие разбирате и се съгласявате, че Apple може да събира и използва информацията от Вашия Акаунт, устройства и периферни устройства, за да Ви запише в дадена Програма и/или да определи дали отговаряте на условията за участие. Вие разбирате, че е възможно да не можете да преминете към предишната версия, която не е бета, на дадена Бета\-функция, след като се запишете в дадена Програма. Ако това преминаване е възможно, има вероятност да не можете да прехвърлите данните, създадени в Бета\-функцията, обратно в предишната версия, която не е бета. Използването на Бета\-функциите от Ваша страна и Вашето участие в Програмата се регулират от настоящото Споразумение и всички други лицензионни условия, които може да се прилагат отделно спрямо Бета\-функциите. Бета\-функциите се предоставят „КАКТО СА“ и „КАКТО СА НАЛИЧНИ“ и може да съдържат грешки или неточности, които може да доведат до неизправности, повреда или загуба на данни и/или информация от Вашето устройство и свързаните с него периферни устройства (включително, но не само, сървъри и компютри). Apple препоръчва да архивирате всички данни и цялата информация на Вашето устройство и всички периферни устройства преди участието в която и да е Програма. Вие изрично потвърждавате и се съгласявате, че поемате целия риск във връзка с използването на Бета\-функциите. ВИЕ ПОЕМАТЕ ВСИЧКИ РИСКОВЕ И РАЗХОДИ ВЪВ ВРЪЗКА С ВАШЕТО УЧАСТИЕ В КОЯТО И ДА Е ПРОГРАМА, ВКЛЮЧИТЕЛНО, НО НЕ САМО, ТАКСИ ЗА ДОСТЪП ДО ИНТЕРНЕТ, РАЗХОДИ ЗА АРХИВИРАНЕ, РАЗНОСКИ ВЪВ ВРЪЗКА С ИЗПОЛЗВАНЕТО НА ВАШЕТО УСТРОЙСТВО И ПЕРИФЕРНИ УСТРОЙСТВА И ВСИЧКИ ВРЕДИ ПО ОТНОШЕНИЕ НА КОЕТО И ДА Е ОБОРУДВАНЕ, СОФТУЕР, ИНФОРМАЦИЯ ИЛИ ДАННИ. Apple може да Ви предоставя техническа и/или друга поддръжка във връзка с Бета\-функциите. Ако се предоставя поддръжка, тя ще е в допълнение към Вашата обичайна поддръжка на Услугата и налична единствено чрез Програмата. Вие се съгласявате да спазвате всички правила и политики за поддръжка, които Apple Ви предоставя, за да я получавате. Apple си запазва правото да променя условията, правилата и политиките на Програмата (включително прекратяване на Програмата) по всяко време със или без уведомление и може да отмени Вашето участие в Програмата по всяко време. Вие потвърждавате, че Apple няма задължение да Ви предоставя версия на Бета\-функциите за търговски цели и че ако се предостави такава версия, нейните функции или функционалности може да се различават от съдържащите се в Бета\-функциите. Като част от Програмата, Apple ще Ви предостави възможност да изпращате коментари, предложения или друга обратна връзка относно използването на Бета\-функциите от Ваша страна. Вие се съгласявате, че Apple може да използва всяка обратна връзка, предоставена от Вас, за каквато и да е цел, ако не е налично отделно писмено споразумение с обратен смисъл.

          Г. Контрол на износа. Използването на Услугата и Софтуера, включително прехвърлянето, публикуването или качването на данни, софтуер или друго Съдържание чрез Услугата, може да се регулира от законите за внос и износ на САЩ и други държави. Вие се съгласявате да спазвате всички приложими закони и разпоредби, регулиращи вноса и износа. По\-конкретно, но не само, Софтуерът не може да се изнася или изнася повторно (а) за която и да е държава с наложена от САЩ забрана или (б) за което и да е лице, включено в Списъка на специално посочените лица на Министерството на финансите на САЩ (U.S. Treasury Department’s Specially Designated Nationals) или Списъка на физическите или юридическите лица с отнети права за износ на Министерството на търговията на САЩ (U.S. Department of Commerce Denied Person’s List or Entity List). С използването на Софтуера или Услугата Вие потвърждавате и гарантирате, че не пребивавате в която и да е и не сте включени в който и да е от държавите и списъците, посочени по\-горе. Вие също се съгласявате да не използвате Софтуера или Услугата за каквито и да е цели, забранени от законите на САЩ, включително, но не само, разработка, проектиране или производство на снаряди или ядрени, химически или биологични оръжия. Вие също се съгласявате да не качвате във Вашия акаунт каквито и да е данни или софтуер, който: (а) се регулира от Разпоредбите за международния трафик на оръжия (International Traffic in Arms Regulations) или (б) не подлежи на износ без предварително писмено правителствено одобрение, включително, но не само, определени типове софтуер за шифроване и изходни кодове, без получаване на предварително разрешение. Това задължение остава в сила след прекратяването на настоящото Споразумение.

          Д. Актуализации. Apple може да актуализира периодично Софтуера, използван от Услугата. За да продължите да използвате Услугата, тези актуализации може да се изтеглят и инсталират автоматично на Вашето устройство или компютър. Тези актуализации може да включват корекции на грешки, подобрения на функции или изцяло нови версии на Софтуера. 

VII. Прекратяване          А. Доброволно прекратяване от Ваша странаМожете да изтриете Вашия Акаунт на Apple и/или да прекратите използването на Услугата по всяко време. Ако желаете да прекратите използването на iCloud на Вашето устройство, можете да забраните iCloud, като отворите Settings на Вашето устройство, докоснете iCloud и докоснете „Sign Out“. За да прекратите Вашия Акаунт и да изтриете Вашия Акаунт на Apple, се свържете с Отдела за поддръжка на Apple на адрес https://support.apple.com/contact. Ако прекратите Вашия Акаунт и изтриете Вашия Акаунт на Apple, няма да имате достъп до други продукти и услуги на Apple или трети страни, които сте настроили с този Акаунт на Apple. Това действие може да не подлежи на отмяна. Всички такси, които сте заплатили преди прекратяването, са невъзстановими (освен както е изрично разрешено друго съгласно настоящото Споразумение), включително всички предплатени такси за годината на фактуриране, през която извършвате прекратяването. Прекратяването на Вашия Акаунт не Ви освобождава от задължението за плащане на всички начислени такси и дължими суми.

          Б. Прекратяване от страна на AppleПри определени обстоятелства Apple може временно или окончателно да прекрати изцяло или частично Вашия Акаунт и/или достъп до Услугата без уведомление. Причините за прекратяването включват: (а) нарушения на настоящото Споразумение или които и да е други правила или указания, упоменати в настоящото Споразумение или публикувани в Услугата, (б) искане от Ваша страна относно спиране или прекратяване на Вашия Акаунт, (в) искане и/или разпореждане от страна на правоприлагащ, съдебен или друг държавен орган; (г) (потенциално) незаконосъобразно предоставяне на Услугата за използване от Ваша страна, (д) неочаквани технически проблеми или проблеми със защитата, (е) участие в измамнически или незаконосъобразни дейности от Ваша страна или (ж) неплащане на които и да е такси, дължими от Вас във връзка с Услугата, при условие че в случай на несъществено нарушение Apple има право на прекратяване единствено ако Ви предостави 30\-дневно уведомление и не отстраните съответното нарушение в този срок. Apple извършва горепосоченото временно или окончателно прекратяване по собствено усмотрение и не носи отговорност спрямо Вас или която и да е трета страна за каквито и да е вреди, които може да възникнат в резултат на временното или окончателното прекратяване на Вашия Акаунт и/или достъп до Услугата. Освен това Apple може да прекрати Вашия Акаунт с 30\-дневно уведомление на имейл адреса, свързан с Вашия Акаунт, в случай на (а) неактивност на Вашия Акаунт за период от над 1 (една) година или (б) цялостно прекратяване на Услугата или която и да е част от нея. Уведомлението относно цялостното прекратяване на Услугата се предоставя в съответствие с разпоредбите на настоящото Споразумение, освен ако това е неразумно с оглед на обстоятелства, произтичащи от правна, регулаторна или правителствена процедура, реагиране на проблеми, свързани със защитата и поверителността на потребителите или техническата цялост, предотвратяване на прекъсване на Услугата за други потребители или природно бедствие, катастрофално събитие, война или друго подобно събитие, което е извън разумния контрол на Apple, по всяко време. В този случай Apple ще Ви възстанови съответната пропорционална част от всяко авансово плащане за Вашия платен период, действащ към съответния момент. Apple не носи отговорност спрямо Вас в случай на каквито и да е промени в Услугата или приложимите условия за използване, извършени в съответствие с настоящия Раздел VII (Б).

          В. Последици при прекратяванеПри прекратяване на настоящото Споразумение може да изгубите изцяло достъп до Услугата и които и да е части от нея, включително, но не само, Вашия Акаунт, Акаунт на Apple, имейл акаунт и Съдържание. Освен това Apple ще изтрие информацията и данните, които се съхраняват във Вашия(те) Акаунт(и), след определен период. Всички отделни компоненти на Услугата, които може да сте използвали в съответствие с индивидуални споразумения за софтуерен лиценз, също се прекратяват съгласно разпоредбите им.

VIII. Връзки и материали на трети страниОпределено Съдържание, компоненти или функции на Услугата може да включват материали от трети страни и/или хипервръзки към други уеб сайтове, ресурси или Съдържание. Тъй като Apple няма контрол върху тези сайтове и/или материали на трети страни, Вие потвърждавате и се съгласявате, че Apple не носи отговорност за наличността и не гарантира точността на които и да е такива сайтове или ресурси и че не носи каквато и да е отговорност във връзка с което и да е Съдържание, реклами, продукти или материали, налични чрез тези сайтове или ресурси. Вие също потвърждавате и се съгласявате, че Apple не носи каквато и да е отговорност за които и да е вреди, които понасяте или твърдите, че сте понесли, пряко или косвено, в резултат на използването и/или разчитането от Ваша страна на което и да е такова Съдържание, реклами, продукти или материали, налични чрез тези сайтове или ресурси.IX. ОТКАЗ ОТ ОТГОВОРНОСТ И ОГРАНИЧАВАНЕ НА ОТГОВОРНОСТТАТЪЙ КАТО НЯКОИ ЮРИСДИКЦИИ НЕ РАЗРЕШАВАТ ИЗКЛЮЧВАНЕТО НА ОПРЕДЕЛЕНИ ГАРАНЦИИ, ЧАСТ ОТ ИЗКЛЮЧЕНИЯТА ПО\-ДОЛУ МОЖЕ ДА НЕ СЕ ПРИЛАГАТ СПРЯМО ВАС В СТЕПЕНТА, В КОЯТО СА ИЗРИЧНО ЗАБРАНЕНИ ОТ ПРИЛОЖИМОТО ЗАКОНОДАТЕЛСТВО. НАПРИМЕР ЗА ПОТРЕБИТЕЛИТЕ В АВСТРАЛИЯ НИЩО В ТОЗИ ЛИЦЕНЗ НЕ ЗАСЯГА, НИТО ИМА ЗА ЦЕЛ ДА ЗАСЕГНЕ, ВАШИТЕ ЗАКОННИ ПРАВА СЪГЛАСНО АВСТРАЛИЙСКИЯ ЗАКОН ЗА ПОТРЕБИТЕЛИТЕ (ВКЛЮЧИТЕЛНО ГАРАНЦИИТЕ ЗА ПОТРЕБИТЕЛИТЕ).

APPLE СЕ ЗАДЪЛЖАВА ДА ПОЛАГА РАЗУМНИ УСИЛИЯ И НАДЛЕЖНА ГРИЖА ПРИ ПРЕДОСТАВЯНЕТО НА УСЛУГАТА. ОТКАЗИТЕ ОТ ОТГОВОРНОСТ ПО\-ДОЛУ СЕ ПРИЛАГАТ СЪОБРАЗНО ТАЗИ ИЗРИЧНА ГАРАНЦИЯ.APPLE НЕ ГАРАНТИРА, ЧЕ УСЛУГАТА ЩЕ РАБОТИ БЕЗ ПРЕКЪСВАНЕ ИЛИ БЕЗ ГРЕШКИ, ДОКАТО Я ИЗПОЛЗВАТЕ, А ВИЕ СЕ СЪГЛАСЯВАТЕ, ЧЕ APPLE ИМА ПРАВО ПЕРИОДИЧНО ДА ПРЕМАХВА УСЛУГАТА ЗА НЕОПРЕДЕЛЕНИ ПЕРИОДИ ИЛИ ДА ПРЕКРАТИ УСЛУГАТА В СЪОТВЕТСТВИЕ С РАЗПОРЕДБИТЕ НА НАСТОЯЩОТО СПОРАЗУМЕНИЕ.ВИЕ ИЗРИЧНО РАЗБИРАТЕ И СЕ СЪГЛАСЯВАТЕ, ЧЕ УСЛУГАТА СЕ ПРЕДОСТАВЯ „КАКТО Е“ И „КАКТО Е НАЛИЧНА“. APPLE И НЕЙНИТЕ СВЪРЗАНИ ЛИЦА, ДЪЩЕРНИ ФИРМИ, ДЛЪЖНОСТНИ ЛИЦА, ДИРЕКТОРИ, СЛУЖИТЕЛИ, ПРЕДСТАВИТЕЛИ, ПАРТНЬОРИ И ЛИЦЕНЗОДАТЕЛИ ИЗРИЧНО ОТХВЪРЛЯТ ВСИЧКИ ИЗРИЧНИ ИЛИ ПОДРАЗБИРАЩИ СЕ ГАРАНЦИИ ОТ КАКЪВТО И ДА Е ТИП, ВКЛЮЧИТЕЛНО, НО НЕ САМО, ПОДРАЗБИРАЩИ СЕ ГАРАНЦИИ ЗА ПРОДАВАЕМОСТ, ГОДНОСТ ЗА ОПРЕДЕЛЕНА ЦЕЛ И НЕНАРУШЕНИЕ. ПО\-КОНКРЕТНО, APPLE И НЕЙНИТЕ СВЪРЗАНИ ЛИЦА, ДЪЩЕРНИ ФИРМИ, ДЛЪЖНОСТНИ ЛИЦА, ДИРЕКТОРИ, СЛУЖИТЕЛИ, ПРЕДСТАВИТЕЛИ, ПАРТНЬОРИ И ЛИЦЕНЗОДАТЕЛИ НЕ ГАРАНТИРАТ, ЧЕ (I) УСЛУГАТА ЩЕ ОТГОВАРЯ НА ВАШИТЕ ИЗИСКВАНИЯ, (II) УСЛУГАТА ЩЕ РАБОТИ СВОЕВРЕМЕННО, БЕЗ ПРЕКЪСВАНЕ, ЗАЩИТЕНО ИЛИ БЕЗ ГРЕШКИ, ДОКАТО Я ИЗПОЛЗВАТЕ, (III) КОЯТО И ДА Е ИНФОРМАЦИЯ, ПОЛУЧЕНА ОТ ВАС ЧРЕЗ УСЛУГАТА, ЩЕ Е ТОЧНА ИЛИ НАДЕЖДНА, И (IV) КОИТО И ДА Е ДЕФЕКТИ ИЛИ ГРЕШКИ В СОФТУЕРА, ПРЕДОСТАВЕН ВИ КАТО ЧАСТ ОТ УСЛУГАТА, ЩЕ СЕ КОРИГИРАТ.

APPLE НЕ ГАРАНТИРА, ЧЕ УСЛУГАТА ЩЕ Е ЗАЩИТЕНА ОТ ЗАГУБА, ПОВРЕДА, АТАКА, ВИРУСИ, НАМЕСА, ХАКВАНЕ ИЛИ ДРУГО ПРОНИКВАНЕ В ЗАЩИТАТА, И ОТКАЗВА ВСЯКА ОТГОВОРНОСТ В ТАЗИ ВРЪЗКА.ВИЕ ОСЪЩЕСТВЯВАТЕ ДОСТЪП ДО ВСЕКИ МАТЕРИАЛ, ИЗТЕГЛЕН ИЛИ ПОЛУЧЕН ПО ДРУГ НАЧИН ЧРЕЗ ИЗПОЛЗВАНЕ НА УСЛУГАТА, ПО СОБСТВЕНО УСМОТРЕНИЕ И НА СОБСТВЕН РИСК И НОСИТЕ ИЗКЛЮЧИТЕЛНА ОТГОВОРНОСТ ЗА ВСЯКА ПОВРЕДА НА ВАШЕТО УСТРОЙСТВО ИЛИ КОМПЮТЪР И ЗАГУБА НА ДАННИ В РЕЗУЛТАТ НА ИЗТЕГЛЯНЕТО МУ. ВИЕ СЪЩО ПОТВЪРЖДАВАТЕ, ЧЕ УСЛУГАТА НЕ Е ПРЕДНАЗНАЧЕНА И ПОДХОДЯЩА ЗА ИЗПОЛЗВАНЕ В СИТУАЦИИ ИЛИ СРЕДА, КЪДЕТО ОТКАЗ ИЛИ ЗАБАВА ВЪВ ВРЪЗКА СЪС ИЛИ ГРЕШКИ ИЛИ НЕТОЧНОСТИ В СЪДЪРЖАНИЕТО, ДАННИТЕ ИЛИ ИНФОРМАЦИЯТА, ПРЕДОСТАВЯНА ОТ УСЛУГАТА, МОЖЕ ДА ДОВЕДЕ ДО СМЪРТ, ТЕЛЕСНА ПОВРЕДА ИЛИ СЕРИОЗНО ФИЗИЧЕСКО УВРЕЖДАНЕ ИЛИ НЕБЛАГОПРИЯТНО ВЪЗДЕЙСТВИЕ ВЪРХУ ОКОЛНАТА СРЕДА.          ОГРАНИЧАВАНЕ НА ОТГОВОРНОСТТАНЯКОИ ЮРИСДИКЦИИ НЕ РАЗРЕШАВАТ ИЗКЛЮЧВАНЕ ИЛИ ОГРАНИЧАВАНЕ НА ОТГОВОРНОСТТА ОТ СТРАНА НА ДОСТАВЧИЦИТЕ НА УСЛУГИ. В СТЕПЕНТА, В КОЯТО ТАКИВА ИЗКЛЮЧЕНИЯ ИЛИ ОГРАНИЧЕНИЯ СА ИЗРИЧНО ЗАБРАНЕНИ ОТ ПРИЛОЖИМОТО ЗАКОНОДАТЕЛСТВО, НЯКОИ ОТ ИЗКЛЮЧЕНИЯТА ИЛИ ОГРАНИЧЕНИЯТА ПО\-ДОЛУ МОЖЕ ДА НЕ СЕ ПРИЛАГАТ СПРЯМО ВАС.APPLE СЕ ЗАДЪЛЖАВА ДА ПОЛАГА РАЗУМНИ УСИЛИЯ И НАДЛЕЖНА ГРИЖА ПРИ ПРЕДОСТАВЯНЕТО НА УСЛУГАТА. ОГРАНИЧЕНИЯТА ПО\-ДОЛУ НЕ СЕ ПРИЛАГАТ В СЛУЧАЙ НА ЗАГУБА В РЕЗУЛТАТ НА (А) НЕПОЛАГАНЕ НА РАЗУМНИ УСИЛИЯ И НАДЛЕЖНА ГРИЖА ОТ СТРАНА НА APPLE, (Б) ГРУБА НЕБРЕЖНОСТ, УМИШЛЕНО НЕПРАВОМЕРНО ПОВЕДЕНИЕ ИЛИ ИЗМАМА ОТ СТРАНА НА APPLE ИЛИ (В) ТЕЛЕСНА ПОВРЕДА ИЛИ СМЪРТ.ВИЕ ИЗРИЧНО РАЗБИРАТЕ И СЕ СЪГЛАСЯВАТЕ, ЧЕ APPLE И НЕЙНИТЕ СВЪРЗАНИ ЛИЦА, ДЪЩЕРНИ ФИРМИ, ДЛЪЖНОСТНИ ЛИЦА, ДИРЕКТОРИ, СЛУЖИТЕЛИ, ПРЕДСТАВИТЕЛИ, ПАРТНЬОРИ И ЛИЦЕНЗОДАТЕЛИ НЕ НОСЯТ ОТГОВОРНОСТ СПРЯМО ВАС ЗА КОИТО И ДА Е ПРЕКИ, КОСВЕНИ, СЛУЧАЙНИ, СПЕЦИАЛНИ, ПОСЛЕДВАЩИ ИЛИ НАКАЗАТЕЛНИ ВРЕДИ, ВКЛЮЧИТЕЛНО, НО НЕ САМО, ПРОПУСНАТИ ПОЛЗИ, ЗАГУБА НА ТЪРГОВСКА РЕПУТАЦИЯ, НЕВЪЗМОЖНОСТ ЗА ИЗПОЛЗВАНЕ, ЗАГУБА НА ДАННИ, РАЗХОДИ ЗА ДОСТАВКА ИЛИ ЗАМЯНА НА СТОКИ ИЛИ УСЛУГИ ИЛИ ДРУГИ НЕИМУЩЕСТВЕНИ ВРЕДИ (НЕЗАВИСИМО ДАЛИ ПОТЕНЦИАЛНОТО ИМ НАСТЪПВАНЕ Е БИЛО ИЗВЕСТНО НА APPLE), ПРОИЗТИЧАЩИ ОТ: (I) ИЗПОЛЗВАНЕ ИЛИ НЕВЪЗМОЖНОСТ ЗА ИЗПОЛЗВАНЕ НА УСЛУГАТА, (II) КОИТО И ДА Е ПРОМЕНИ В УСЛУГАТА ИЛИ КОЕТО И ДА ВРЕМЕННО ИЛИ ОКОНЧАТЕЛНО ПРЕКРАТЯВАНЕ НА УСЛУГАТА ИЛИ КОЯТО И ДА Е ЧАСТ ОТ НЕЯ, (III) НЕУПЪЛНОМОЩЕН ДОСТЪП ДО ИЛИ ПРОМЯНА НА ИНФОРМАЦИЯТА ИЛИ ДАННИТЕ, КОИТО ПРЕДАВАТЕ, (IV) ИЗТРИВАНЕ, ПОВРЕДА ИЛИ НЕУСПЕШНО СЪХРАНЕНИЕ И/ИЛИ ИЗПРАЩАНЕ ИЛИ ПОЛУЧАВАНЕ НА ИНФОРМАЦИЯ ИЛИ ДАННИ, КОИТО ПРЕДАВАТЕ ЧРЕЗ УСЛУГАТА, (V) ИЗЯВЛЕНИЯ ИЛИ ПОВЕДЕНИЕ НА КОЯТО И ДА Е ТРЕТА СТРАНА СПРЯМО УСЛУГАТА И (VI) КОЙТО И ДА Е ДА ДРУГ ВЪПРОС, СВЪРЗАН С УСЛУГАТА.

          ОБЕЗЩЕТЕНИЕДо степента, разрешена от закона, Вие се съгласявате да защитавате, обезщетявате и предпазвате Apple и нейните свързани лица, дъщерни фирми, директори, длъжностни лица, служители, представители, партньори, изпълнители и лицензодатели във връзка с всички искове и претенции, включително разумни адвокатски възнаграждения, платени от трета страна, свързани със или произтичащи от: (а) което и да е Съдържание, което изпращате, публикувате, предавате или правите достъпно по друг начин чрез Услугата, (б) използване на Услугата от Ваша страна, (в) което и да е нарушение на настоящото Споразумение от Ваша страна, (г) което и да е действие, предприето в разумна степен от Apple като част от нейно разследване на подозирано нарушение на настоящото Споразумение или в резултат на констатация или решение за извършено нарушение на настоящото Споразумение, или (д) нарушаване на които и да е права на друго лице от Ваша страна. Това означава, че нямате право да завеждате съдебна процедура срещу Apple и нейните свързани лица, дъщерни фирми, директори, длъжностни лица, служители, представители, партньори, изпълнители и лицензодатели във връзка с нейно решение в разумна степен за премахване или отказ за обработване на която и да е информация или Съдържание, предоставяне на предупреждение на Вас, преустановяване или прекратяване на Вашия достъп до Услугата или предприемане на което и да е друго действие в хода на разследването на подозирано нарушение или в резултат на констатация от страна на Apple относно извършено нарушение на настоящото Споразумение. Настоящата разпоредба относно отказ от претенции и обезщетение се прилага за всички нарушения, описани или предвидени в настоящото Споразумение. Това задължение остава в сила след прекратяването или изтичането на настоящото Споразумение и/или използването на Услугата от Ваша страна. Вие потвърждавате, че носите отговорност за всяко използване на Услугата чрез Вашия Акаунт и че настоящото Споразумение се прилага за които и да е и всички случаи на използване на Вашия Акаунт. Вие се съгласявате да спазвате настоящото Споразумение и да защитавате, обезщетявате и предпазвате Apple срещу, за и от които и да е и всички искове и претенции, произтичащи от използването на Вашия Акаунт, независимо дали използването е изрично разрешено от Вас.

X. ОБЩИ РАЗПОРЕДБИ          А. УведомленияApple може да Ви предоставя уведомления във връзка с Услугата, включително изменения на настоящото Споразумение, чрез Вашия имейл адрес в iCloud (и/или друг алтернативен имейл адрес, свързан с Вашия Акаунт, ако е приложимо), iMessage, SMS, обикновена поща или публикации на своя уеб сайт и/или в Услугата.

Ако се намирате в Индия, по смисъла на „Правилата за информационните технологии (Наръчник за посредници), 2021 г.“, моля, изпратете Вашата жалба/оплакване до следния служител, занимаващ се с жалбите:За въпроси по „Наръчник за посредници“:Служител, занимаващ се с жалбите:  Никил Пай 

Уеб формуляр:  Apple.co/IndiaGrievanceIntermediaries

Важна забележка: Моля, имайте предвид, че само жалбите, попадащи в обхвата на Правилата за информационните технологии (Посреднически насоки), 2021 г., отнасящи се до iCloud, ще бъдат изпращани чрез връзките към уеб формуляр на служителя, занимаващ се с жалбите.

          Б. Приложимо правоОсвен в степента, изрично посочена в параграфа по\-долу, настоящото Споразумение и отношенията между Вас и Apple се регулират от законите на щата Калифорния с изключение на стълкновителните им разпоредби. Вие и Apple се съгласявате с изключителната юрисдикция на съдилищата в окръг Санта Клара, Калифорния, при разрешаване или уреждане на който и да спор или иск във връзка с настоящото Споразумение. Ако (а) не сте гражданин на САЩ, (б) не пребивавате в САЩ, (в) не осъществявате достъп до Услугата от САЩ и (г) сте гражданин на някоя от държавите, посочени по\-долу, Вие се съгласявате, че всеки спор или иск във връзка с настоящото Споразумение се разрешава или урежда в съответствие с упоменатото по\-долу приложимо законодателство с изключение на стълкновителните му разпоредби, и неотменимо се съгласявате с неизключителната юрисдикция на съдилищата в посочения по\-долу щат, област или държава, чието законодателство се прилага:

Ако сте гражданин на която и да е държава членка на Европейския съюз или Обединеното кралство, Швейцария, Норвегия или Исландия, се прилагат законодателството и юрисдикцията на съдилищата по Вашето обичайно местоживеене.Ако сте гражданин на Япония, се прилага законодателството на Япония, а компетентни са съдилищата в Токио, Япония.Конвенцията на Организацията на обединените нации относно договорите за международна продажба на стоки не се прилага спрямо настоящото Споразумение.          В. Цялото СпоразумениеНастоящото Споразумение съставлява цялото споразумение между Вас и Apple, регулира използването на Услугата от Ваша страна и заменя изцяло всички предишни споразумения между Вас и Apple във връзка с Услугата. Ако използвате услуги на свързани лица или съдържание или софтуер на трети страни, спрямо Вас може да се прилагат допълнителни правила и условия. Ако която и да е част от настоящото Споразумение се постанови като недействителна или неприложима, тя се тълкува в съответствие с приложимото законодателство по начин, който осигурява максимално отразяване на първоначалните намерения на страните, а всички останали части остават в пълна сила и действие. Неупражняването или неприлагането на което и да е право по или разпоредба на настоящото Споразумение от страна на Apple не съставлява отказ от съответното право или разпоредба. Вие се съгласявате, че няма бенефициери трети страни по настоящото Споразумение, освен както е изрично предвидено в последното.

          Г. За целите на настоящото Споразумение Apple означава:• Apple Inc., адрес на One Apple Park Way, Cupertino, California, за потребители в САЩ, включително Пуерто Рико;

• Apple Canada Inc., адрес: 120 Bremner Blvd., Suite 1600, Toronto ON M5J 0A8, Канада, за потребители в Канада;

• Apple Services LATAM LLC, адрес: 1 Alhambra Plaza, Ste 700 Coral Gables, Florida, за потребители в Мексико, Централна или Южна Америка или друга карибска държава или територия (с изключение на Пуерто Рико);

• iTunes K.K., адрес: Roppongi Hills, 6\-10\-1 Roppongi, Minato\-ku, Tokyo 106\-6140, Токио, за потребителите в Япония. 

• Apple Pty Limited, адрес Level 3, 20 Martin Place, Сидни NSW 2000, Австралия, за потребители в Австралия, Нова Зеландия, включително всякакви техни територии или свързани юрисдикции; и

• Apple Distribution International Ltd., адрес: Hollyhill Industrial Estate, Hollyhill, Cork, Република Ирландия, за всички останали потребители (за които е приложимо изключението по\-долу).

Считано от 26 октомври 2024 г., за потребителите в Бутан, Бруней, Камбоджа, Фиджи, Лаос, Макао, Малдиви, Микронезия, Монголия, Мианмар, Науру, Непал, Палау, Папуа Нова Гвинея, Южна Корея, Шри Ланка, Соломонови острови, Тонга и Вануату, „Apple“ означава Apple Services Pte. Ltd., адрес: 7 Ang Mo Kio Street 64, Сингапур 569086\. Преди 26 октомври 2024 г. „Apple“ означава Apple Distribution International Ltd. за тези потребители.

ЕЛЕКТРОННО ДОГОВАРЯНЕИзползването на Услугата от Ваша страна включва опцията да сключвате споразумения и/или да извършвате трансакции по електронен път. ВИЕ ПОТВЪРЖДАВАТЕ, ЧЕ ВСИЧКИ ПОДАДЕНИ ОТ ВАС ПО ЕЛЕКТРОНЕН ПЪТ ДАННИ СЪСТАВЛЯВАТ ВАШЕТО СЪГЛАСИЕ И НАМЕРЕНИЕ ДА СЕ ОБВЪРЖЕТЕ СЪС И ДА ИЗВЪРШВАТЕ ПЛАЩАНИЯ ВЪВ ВРЪЗКА С ТЕЗИ СПОРАЗУМЕНИЯ И ТРАНСАКЦИИ. ВАШЕТО СЪГЛАСИЕ И НАМЕРЕНИЕ ДА СЕ ОБВЪРЖЕТЕ С ПОДАДЕНИТЕ ПО ЕЛЕКТРОНЕН ПЪТ ДАННИ СЕ ПРИЛАГА ЗА ВСИЧКИ ЗАПИСИ, СВЪРЗАНИ С ВСИЧКИ ТРАНСАКЦИИ, КОИТО ИЗВЪРШВАТЕ ЧРЕЗ ТАЗИ УСЛУГА, ВКЛЮЧИТЕЛНО УВЕДОМЛЕНИЯ ЗА ОТМЯНА, ПРАВИЛА, ДОГОВОРИ И ЗАЯВЛЕНИЯ. Достъпът до и съхранението на Вашите електронни записи може да изискват определен хардуер и софтуер, за което носите изключителна отговорност.          Д. ПоверителностИзползването на Услугата от Ваша страна е предмет на Политиката за поверителност на Apple, която е налична на: https://www.apple.com/legal/privacy/.Дата на последна актуализация: 16 септември 2024 г.
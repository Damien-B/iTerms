

Tervetuloa iCloudiin
--------------------

TÄMÄ SINUN JA APPLEN VÄLINEN LAILLINEN SOPIMUS OHJAA iCLOUD\-TUOTTEEN, \-OHJELMISTON, \-PALVELUJEN JA VERKKOSIVUSTOJEN (JOIHIN VIITATAAN YHTEISESTI TERMILLÄ ”PALVELU”) KÄYTTÖÄ. ON TÄRKEÄÄ, ETTÄ LUET JA YMMÄRRÄT SEURAAVAT EHDOT. KLIKKAAMALLA ”HYVÄKSYN” HYVÄKSYT NÄIDEN EHTOJEN VOIMASSAOLON, JOS PÄÄTÄT SIIRTYÄ PALVELUUN TAI KÄYTTÄÄ SITÄ.Apple toimittaa Palvelun, jonka avulla pystyt käyttämään tiettyjä internet\-palveluja, kuten henkilökohtaisen sisällön tallennus (esimerkiksi yhteyshenkilöt, kalenterit, valokuvat, muistiinpanot, muistutukset, dokumentit, ohjelmien tiedot ja iCloud\-sähköposti), ja jonka käyttö mahdollistetaan yhteensopivilla laitteilla ja tietokoneilla, sekä tiettyjä sijaintiin perustuvia palveluita, vain tämän Sopimuksen ehtojen puitteissa. iCloud on automaattisesti käytössä laitteissa, joissa on iOS 9 tai uudempi, ja kun kirjaudut sisään Apple\-tililläsi (aiemmin ”Apple ID”) laitteen käyttöönoton yhteydessä, paitsi jos päivität laitetta ja olet aiemmin valinnut olla ottamatta iCloudia käyttöön. Voit poistaa iCloudin käytöstä Asetuksissa. Kun iCloud on otettu käyttöön, Apple tallentaa automaattisesti sisältösi Applen tai kolmannen osapuolen palveluiden palvelimille, jotta voit myöhemmin käyttää sisältöä tai siirtää sisällön langattomasti muihin laitteisiin tai tietokoneisiin, joissa on iCloud käytössä. 

I. PALVELUN KÄYTTÄMISTÄ KOSKEVAT VAATIMUKSET          A. Ikä. Palvelu on vain 13\-vuotiaiden (tai kyseisen oikeustoimialueen vastaavan alaikärajan ohittaneiden) tai vanhempien henkilöiden käytettävissä sekä sellaisten alle 13\-vuotiaiden henkilöiden käytettävissä, joiden Apple\-tili on toimitettu hyväksytyn oppilaitoksen pyynnöstä tai vanhemman tai huoltajan toimesta Perhejako\-ominaisuuden yhteydessä. Emme tietoisesti kerää, käytä tai paljasta alle 13\-vuotiaiden lasten tai kyseisen oikeustoimialueen vastaavaa alaikärajaa nuorempien lasten henkilötietoja ilman vahvistettua vanhempien hyväksyntää.  Vanhempien ja huoltajien täytyy muistuttaa alaikäisiään, että keskusteleminen tuntemattomien kanssa internetissä voi olla vaarallista, ja huolehtia tarkoituksenmukaisin keinoin lapsen turvallisuudesta, muun muassa seuraamalla hänen Palvelun käyttöään.

Palvelua saavat käyttää vain sellaiset henkilöt, joilta Yhdysvaltain tai muiden kyseeseen tulevien oikeustoimialueiden lait, mukaan lukien asuinmaasi ja Palvelun käyttömaan lait, eivät ole kieltäneet Palvelun vastaanottamista. Hyväksymällä tämän Sopimuksen vakuutat, että ymmärrät ja hyväksyt edellä mainitut ehdot.          B. Laitteet ja Tilit. Palvelun käyttö saattaa edellyttää yhteensopivia laitteita, internet\-yhteyttä ja tiettyjä ohjelmistoja (mahdollisesti maksullisia) sekä ajoittaisia päivityksiä. Nämä tekijät saattavat vaikuttaa sen suorituskykyyn. Apple pidättää oikeuden rajoittaa iCloud\-tilien määrää (”Tilit”), jotka voidaan luoda laitteella, ja tilin kanssa yhdistettyjen laitteiden määrää. Vaaditun ohjelmiston uusinta versiota saatetaan edellyttää tietyissä maksutapahtumissa tai ominaisuuksissa. Hyväksyt, että näihin vaatimuksiin vastaaminen on omalla vastuullasi.           C. Käytön rajoitukset.  Sitoudut käyttämään Palvelua ainoastaan tämän Sopimuksen ja kaikkien sovellettavien lakien, määräysten ja kyseeseen tulevan oikeustoimialueen yleisesti hyväksyttyjen käytäntöjen sallimiin tarkoituksiin. Tililläsi on 5 Gt tallennustilaa iCloudin ominaisuussivujen kuvauksen mukaisesti. Lisätallennustilaa voidaan ostaa alla kuvatulla tavalla. Minkä tahansa kyseeseen tulevan ja kohtuullisen tietoliikennekaistaa tai tallennustilaa (esimerkiksi varmuuskopiointi\- tai sähköpostitila) koskevan rajoituksen ylittäminen on kiellettyä ja voi estää sinua tekemästä varmuuskopioita iCloudiin, lisäämästä dokumentteja tai vastaanottamasta uusia iCloud\-sähköpostiosoitteeseen lähetettyjä sähköpostiviestejä. Jos Palvelun käyttösi tai muu käyttäytymisesi tarkoituksellisesti tai tahattomasti uhkaa Applen kykyä tarjota Palvelua tai muita järjestelmiä, Applella on oikeus turvautua kaikkiin kohtuullisiin toimiin suojellakseen Palvelua ja Applen järjestelmiä, mikä voi käsittää Palveluun pääsysi keskeyttämisen. Rajoitusten toistuvat rikkomukset voivat johtaa Tilisi sulkemiseen pysyvästi.

Jos olet soveltamisalaan kuuluva yksikkö, liikekumppani tai soveltamisalaan kuuluvan yksikön tai liikekumppanin edustaja (kuten termit on määritelty säädöksessä 45 C.F.R § 160\.103\), sitoudut olemaan käyttämättä mitään iCloudin osaa, toimintoa tai muuta toimintaa luomaan, vastaanottamaan, ylläpitämään tai lähettämään mitään suojattuja potilastietoja (kuten termi on määritetty säädöksessä 45 C.F.R § 160\.103\) tai käyttämättä iCloudia millään sellaisella tavalla, joka tekisi Applesta (tai Applen tytäryhtiöstä) sinun tai minkään kolmannen osapuolen liikekumppanin.          D. Palvelun saatavuus. Palvelu tai mikään sen ominaisuuksista ei välttämättä ole saatavilla kaikilla kielillä tai kaikissa maissa, eikä Apple väitä, että Palvelu tai mikään sen ominaisuus tai osa sopisi käytettäväksi tai olisi käytettävissä missään tietyssä paikassa. Jos päätät siirtyä Palveluun ja käyttää sitä, teet sen omasta aloitteestasi ja vastaat siitä, että käyttö on kaikkien sovellettavien lakien mukaista.          E. Palvelun muutokset.  Apple pidättää oikeuden tehdä muutoksia Sopimukseen milloin tahansa ja asettaa uusia ehtoja tai lisäehtoja Palvelun käyttöön edellyttäen, että Apple ilmoittaa Palvelun merkittävästä epäsuotuisasta muutoksesta tai siihen sovellettavien ehtojen muutoksista 30 päivää etukäteen, jollei laki, säädös tai viranomaisen toiminta tee siitä kohtuutonta, käyttäjän turvallisuus tai yksityisyys tai tekninen eheys ole uhattuna, muille käyttäjille aiheudu katkoksia tai syynä ole luonnonmullistus, katastrofi, sota tai jokin vastaava tapahtuma, joka ei ole kohtuudella Applen hallittavissa. Maksullisten iCloud\-palveluiden, kuten alla määritellyn iCloud\+:n, suhteen Apple ei tee merkittäviä epäsuotuisia muutoksia Palveluun ennen maksukautesi päättymistä, jollei muutos ole kohtuudella tarpeellinen lain, säädöksen tai viranomaisen toiminnan suhteen, ellei käyttäjän turvallisuus tai yksityisyys tai tekninen eheys ole uhattuna, muille käyttäjille aiheudu katkoksia tai syynä ole luonnonmullistus, katastrofi, sota tai jokin vastaava tapahtuma, joka ei ole kohtuudella Applen hallittavissa. Siinä tapauksessa, että Apple tekee merkittäviä epäsuotuisia muutoksia Palveluun tai käyttöehtoihin, sinulla on oikeus päättää tämä Sopimus ja tilisi. Tällöin Apple tarjoaa suhteutetun hyvityksen maksukautesi ennakkoon maksetuista maksuista. Apple ei ole vastuussa sinulle tämän kohdan I.E mukaisesti Palveluun tai palveluehtoihin tehdyistä muutoksista.

II. OMINAISUUDET JA PALVELUT          A. Kuvat            1\.  iCloud\-kuvat. Kun otat iCloud\-kuvat käyttöön, valokuvat, videot, metadata ja kaikki iOS\-laitteesi, macOS\-tietokoneesi tai Windows PC:n Kuvat\-ohjelmaan tehdyt muutokset lähetetään ja tallennetaan automaattisesti iCloudiin ja ladataan sitten muihin laitteisiisi ja tietokoneisiisi, joissa iCloud\-kuvat on käytössä. Kuvien ja videoiden resoluutio voi vaihdella laitteesi asetusten ja käytettävissä olevan tallennustilan mukaan.  Voit ladata täyden resoluution kuvia ja videoita milloin tahansa.            2\. Jaetuista albumeista.  Kun käytät Jaetut albumit \-ominaisuutta, Apple tallentaa jakamasi kuvat ja videot siihen asti, kunnes poistat ne. Voit käyttää jakamiasi kuvia ja videoita laitteella, jolla on pääsy Jaettuihin albumeihin. Henkilöt, jotka kutsut Jaettuihin albumeihisi, voivat katsella, tallentaa, kopioida ja jakaa kuvia ja videoita sekä lisätä itse kuvia, videoita ja kommentteja.  Jos haluat jakaa kuvia Jaetut albumit \-ominaisuudella verkkolinkin kautta, kuvat ovat julkisesti saatavilla kenelle tahansa, jolla on käytössään tai jolle on annettu kyseinen linkki. Jos haluat lopettaa yksittäisten kuvien, videoiden, kommenttien tai kokonaisten albumeiden jakamisen, voit poistaa ne milloin tahansa.  Sisältöä, joka on jo aiemmin kopioitu jaetusta albumista toiseen laitteeseen tai tietokoneeseen, ei kuitenkaan poisteta.  

            3\. Jaettu kuvakirjasto.  Jos iCloud\-kuvat on käytössäsi, voit luoda yhden jaetun kirjaston tai liittyä sellaiseen enintään viiden muun henkilön kanssa.  Kun lisäät kuvia ja videoita jaettuun kuvakirjastoon, ne siirretään pois omasta kirjastostasi jaettuun kirjastoon. Kaikilla osallistujilla on yhtäläiset oikeudet lisätä, muokata ja poistaa jaetun kirjaston sisältöä. Kaikilla jaetun kirjaston osallistujilla on pääsy jaetun kirjaston sisältöön, mutta jaetun kirjaston sisältö lasketaan kuuluvaksi vain jaetun kirjaston luoneen henkilön iCloud\-tallennuskiintiöön.  Jos kirjaston omistajan iCloud\-tallennustila loppuu, sisältöä ei enää voida lisätä jaettuun kirjastoon, eikä muutoksia, kuten muokkauksia, suosikkimerkintöjä ja metadatan muutoksia enää synkronoida.  Alle 13\-vuotiaat (tai vastaavaa vähimmäisikää nuoremmat kyseisellä lainkäyttöalueella) käyttäjät, joilla on vanhemman tai huoltajan luoma Apple\-tili, voivat osallistua jaettuun kirjastoon vain muiden perheenjäsenten kanssa.

          B. Kansioiden ja tiedostojen jakaminen. Kun käytät iCloudin kansioiden ja tiedostojen jakamista, Apple tallentaa kaikki jakamasi tiedostot, kunnes poistat ne.  Voit käyttää jakamiasi tiedostoja kaikissa Apple\-laitteissasi, joissa iCloud Drive on käytössä. Voit antaa muille oikeuden katsoa, tallentaa, kopioida tai muokata näitä tiedostoja.  Voit vaihtoehtoisesti antaa oikeuden muokata tiedostoja tai vain katsella niitä.  Jos käytät iCloudin kansioiden ja tiedostojen jakamista tiedostojen jakamiseen verkkolinkin kautta, nämä tiedostot ovat julkisesti saatavilla kaikille, jotka ovat saaneet linkin.  Voit lopettaa tiedostojen jakamisen milloin tahansa.  Jos lopetat jakamisen, tiedostot poistetaan iCloud Drivesta kaikkien laitteissa. Aiemmin toiseen laitteeseen tai tiedostoon kopioituja tiedostoja ei kuitenkaan poisteta.          C. Mail Drop. Jos olet kirjautunut sisään iCloudiin ja käytät macOS:n Mail\-ohjelmaa tai iCloud\-sähköpostia suurten sähköpostiliitteiden lähettämiseen, sinulla on mahdollisuus käyttää Mail Dropia.  Mail Dropia käytettäessä suuret liitteet tallennetaan tilapäisesti iCloud\-palvelimille, jotta niiden toimitus olisi helpompaa. Apple lähettää vastaanottajille joko linkin tai esikatselun liitteeseen vastaanottajan sähköpostiohjelman mukaan. Suurten sähköpostiliitteiden väliaikainen tallennus ei vaikuta iCloudin tallennuskiintiöön. Lisätietoja Mail Dropista on osoitteessa https://support.apple.com/HT203093\. 

          D. Muiden valmistajien sovellukset. Jos kirjaudut iCloud\-tililläsi tiettyihin kolmansien osapuolten ohjelmiin, hyväksyt, että ohjelma voi tallentaa tietoja henkilökohtaiseen iCloud\-tiliisi ja että Apple voi kerätä, tallentaa ja käsitellä kyseisiä tietoja kyseisen kolmannen osapuolen eli ohjelmakehittäjän puolesta, jotta voit käyttää Palvelua ja kyseisiä ohjelmia. Ohjelman henkilökohtaiseen iCloud\-tiliisi tallentamat tiedot käyttävät tallennustilaasi.  Näitä tietoja voidaan jakaa muiden samalta kehittäjältä lataamiesi sovellusten kanssa.           E. Perhejako. Perhejaolla voit jakaa tiettyjä ostettuja sisältöjä, kuten Store\-ostoksia ja Apple\-tilauksia perheenjäsenten kanssa. Voit jakaa myös tiettyjä sisältöjä, kuten valokuvia, kalentereita, sijainnin ja ruutuaikatietoja, perheen tekemien jakovalintojen mukaan.  Voit jakaa myös tiettyjä tilauksia ja muiden valmistajien sovellusten lisäostoja.  Lisätietoja ostamasi sisällön jakamisesta saat Applen mediapalveluehdoista osoitteessa https://www.apple.com/legal/internet\-services/itunes/ww.  Lisätietoja sisällön, laitteen käyttötietojen ja sijaintitietojen jakamisesta perheenjäsenten kanssa saat osoitteesta https://www.apple.com/family\-sharing/.

          F. iCloud\-verkkotili.  Jos liityt Palveluun verkkotilillä muulla kuin Apple\-merkkisellä laitteella tai tietokoneella, voit käyttää Palvelun toimintoja vain rajoitetusti. Saat käyttöösi 1 Gt ilmaista tallennustilaa, jonka kokoa ei voi kasvattaa verkkotilillä. Ehtona Palvelun käyttämiseen verkkotilillä hyväksyt kaikki tämän Sopimuksen soveltuvat ehdot, mukaan lukien (mutta näihin rajoittumatta) kaikki Palvelun käytön, rajoitusten, saatavuuden, julkisen beta\-version ja takuun rajoitusten edellytykset sekä sisältöäsi, toimintaasi ja sulkemista koskevat säännöt. Tässä Sopimuksessa mainitut ehdot, jotka koskevat ominaisuuksia, jotka eivät ole saatavilla verkkokäyttäjille, eivät koske sinua. Näihin lukeutuvat esimerkiksi sijaintiperusteisten palveluiden käyttö ja iCloud\-tallennustilan päivitysten maksut. Hyväksyt myös, että jos myöhemmin käytät verkkotiliäsi Apple\-merkkisellä laitteella tai tietokoneella riippumatta siitä, omistatko kyseisen laitteen tai tietokoneen, Apple saattaa automaattisesti päivittää verkkotilisi täydeksi iCloud\-tiliksi ja tarjota kaikki Palvelun toiminnot, mukaan lukien lisää ilmaista tallennustilaa. Jos päätät käyttää verkkotiliäsi Apple\-merkkisellä laitteella tai Apple\-merkkisellä tietokoneella ja saat Palvelun täydellisen toiminnallisuuden päivityksen, hyväksyt, että kaikki tässä määritellyt ehdot koskevat Palvelun käyttöäsi. Jos et halua täyden toiminnallisuuden iCloud\-tiliä, älä kirjaudu verkkotiliisi Apple\-merkkisellä laitteella tai tietokoneella.          G. iCloud\+.  ”iCloud\+” on ensiluokkainen iCloud\-tilaus, joka sisältää pääsyn lisätallennustilaan ja tiettyihin maksullisiin toimintoihin.  iCloud\+\-tilaustyypit ovat iCloud\+\-tilauksia.  Sijaintisi vaatimuksista riippuen voit hankkia joitain tai kaikki seuraavista iCloud\+ toiminnoista, jos sinulla on iCloud\+\-tilaus tai jollakulla Perhejako\-ryhmästäsi on iCloud\+\-tilaus ja hän jakaa sen kanssasi:

            1\. Suojattu välitys.  Suojattu välitys antaa sinun yhdistää verkkoon ja selata yksityisemmin ja turvallisemmin salaamalla internet\-liikenteesi ja ohjaamalla sen ainakin kahden internet\-välityspalvelimen kautta.  Kun käytät Suojattua välitystä, jotkin verkkosivut eivät välttämättä käyttäydy odotetusti. Ne voivat esimerkiksi näyttää sisältöä väärän sijainnin perusteella tai vaatia ylimääräisiä sisäänkirjautumisvaiheita.  Voit ottaa Suojatun välityksen käyttöön tai poistaa sen käytöstä iCloud\-asetuksista milloin tahansa. Lisäksi Suojattu välitys saattaa vaikuttaa internet\-palveluntarjoajasi kykyyn estää datankäyttöäsi saavuttamasta datakattoa ja johtaa lisäkuluihin internet\-palveluntarjoajaltasi.  Suojattu välitys saattaa aluksi olla saatavilla beta\-versiona, ja jos näin on, siihen sovelletaan Beta\-ominaisuutena kohdan VI.C säännöksiä. (Julkinen Beta).             2\. Kätke osoitteeni.  Kätke osoitteeni \-toiminnolla voit luoda yksilöllisiä, satunnaisia sähköpostiosoitteita, jotka lähettävät viestit eteenpäin valitsemaasi sähköpostiosoitteeseen.  Apple pidättää oikeuden rajoittaa tämän palvelun sähköpostiosoitteiden lukumäärää, tai lopettaa aliaksen käytön, jos se rikkoo tässä lueteltuja käyttöehtoja.               3\. Suojattu HomeKit\-video.  Suojattu HomeKit\-video iCloud\+:ssa antaa sinun tallentaa videoita yhteensopivista kodin valvontakameroista iCloudissa ja katsoa niitä etänä.  HomeKitin suojattu video vaatii tuetun iCloud\+\-tilauksen, HomeKit\-yhteensopivan turvakameran ja HomePodin, Apple TV:n tai iPadin, joka toimii kodin keskittimenä.  Jotkin iCloud\+\-tilaukset voivat rajoittaa sinulle saatavilla olevien kameroiden tai videostriimien määrää.  

             4\. Omat sähköpostidomainit.  Voit mukauttaa iCloud\-sähköpostiosoitteesi omalla domainnimellä (kun saatavilla) ja kutsua perheenjäseniä käyttämään samaa domainia omilla iCloud\-sähköpostitileillään.  Jokaisella henkilöllä voi olla enintään kolme sähköpostiosoitetta domainia kohden.  iCloudiin tallennetut sähköpostit käyttävät iCloud\-tallennustilaasi. Jos iCloud\-tallennustilasi loppuu kesken, et voi vastaanottaa uusia sähköpostiviestejä mukautetulle sähköpostiosoitteellesi, ennen kuin vapautat lisää tallennustilaa.  Apple pidättää oikeuden kieltäytyä mukauttamasta iCloud\-sähköpostiosoitettasi omalla domainnimellä, mikäli nimi on laiton, häiritsevä, uhkaava, vahingollinen, rikkomuksellinen, halventava, kunniaa loukkaava, herjaava, väkivaltainen, siveetön, karkea, toisen henkilön yksityisyyttä loukkaava, vihamielinen, rotua tai etnistä ryhmää loukkaava tai muulla tavoin paheksuttava.  Jotkin iCloud\+\-toiminnot eivät ole saatavilla kaikissa maissa tai kaikilla alueilla.  

          H. Kaksiosainen todennus ja automaattiset puhelut/tekstiviestit. Jos päätät ottaa Apple\-tilisi kaksiosaisen todentamisen käyttöön, suostut (a) antamaan Applelle ainakin yhden puhelinnumeron ja (b) vastaanottamaan Applen lähettämiä automaattisia tai tallennettuja puheluita ja tekstiviestejä mihin tahansa antamaasi numeroon. Voimme soittaa tai lähettää tekstiviestejä (i) turvataksemme Tilisi sisäänkirjautumisen yhteydessä, (ii) voidaksemme auttaa sinua kirjautumaan Tilillesi, kun olet unohtanut salasanasi, tai (iii) kuten muutoin on tarpeellista Tilisi toiminnan tai tämän Sopimuksen, toimintatapojemme, sovellettavan lain tai minkä tahansa muun kanssasi mahdollisesti solmitun sopimuksen toimeenpanemiseksi.

          I. Apua tilin palautukseen.  Voit lisätä yhden tai useamman henkilön palautukseen käytettäväksi yhteyshenkilöksi, joka voi käyttää laitettaan ja luoda koodin, joka voi auttaa sinua palauttamaan pääsyn tilillesi ja tietoihisi.  Palautukseen käytettävän yhteyshenkilön on oltava yli 13\-vuotias (tai vastaava vähimmäisikä kyseisellä lainkäyttöalueella), hänellä täytyy olla Apple\-tili, kaksiosainen todennus, ja Apple\-laite, jossa on laitteen pääsykoodi käytössä.  Hän ei saa suoraa pääsyä tilillesi.  On sinun vastuullasi pitää palautukseen käytettävät yhteyshenkilöt ajan tasalla. 

          J. Edistyksellinen tietosuojaus. Edistyksellisen tietosuojauksen avulla voit ottaa käyttöön päästä päähän \-salauksen, joka auttaa tuomaan lisäsuojaa iCloudissa olevien tietojen lisäkategorioille, mukaan lukien iCloud\-varmuuskopioille, Kuvat\- ja Muistiinpanot\-tiedostoille ja iCloud Drivessa oleville tiedostoille. Jotta voit ottaa käyttöön Edistyksellisen tietosuojauksen, sinulla täytyy olla kaksiosainen todennus käytössä Apple\-tililläsi ja luotetulla laitteella (laitteella, jolla olet kirjautunut Tilillesi kaksiosaisen todennuksen avulla) kyseiselle tilille, jossa on käytössä pääsykoodi tai salasana. Lisäksi sinun täytyy luoda palautusavain tai määrittää ainakin yksi palautuksen yhteyshenkilö, jotta voit saada pääsyn takaisin Tilillesi ja tietoihisi, jos olet unohtanut Tilisi salasanan, sinulla ei ole mahdollisuutta käyttää luotettua laitetta ja olet unohtanut laitteesi pääsykoodin tai salasanan. Voit muuttaa palautuksen yhteyshenkilöitä milloin vain, mutta heidän täytyy olla yli 13\-vuotiaita (tai yhteyshenkilön asuinalueella vastaavan alaikärajan ohittaneita), heillä täytyy olla Apple\-tili, jossa on käytössä kaksiosainen todennus ja heillä täytyy olla Apple\-laite, jossa on käytössä pääsykoodi tai salasana. Apple ei voi auttaa sinua palauttamaan Edistyksellisen tietosuojauksen avulla suojattuja tietoja sen jälkeen, kun se on otettu käyttöön. On sinun vastuullasi pitää palautusavain turvassa ja palautuksen yhteyshenkilöt ajan tasalla. Apple ei kanna vastuuta siitä, jos et pysty käyttämään tiliäsi tai tietojasi palautusavaimen suojaamisen epäonnistumiseen liittyvistä syistä, tai jos palauttamisen yhteyshenkilösi ei pysty auttamaan tai ei halua auttaa sinua Tilillesi ja tietoihisi pääsyssä. Hallitut Apple\-tilit ja lasten tilit eivät ole oikeutettuja käyttämään Edistyksellistä tietosuojausta. Voit poistaa Edistyksellisen tietosuojauksen käytöstä milloin tahansa.

          K. Suojausavaimet. Suojausavaimilla voit vaatia fyysisen suojausavaimen käyttöä Apple ID\-tilillä kirjautumiseen. Suojausavaimet edellyttävät, että sinulla on kaksiosainen todennus käytössä Apple\-tilillä ja että käytät FIDO\-sertifioitua kolmannen osapuolen suojausavainta yhtenä kaksiosaisen todentautumisen keinona. Suojausavaimen avulla voit käyttää luotettua laitetta uuden avaimen lisäämiseen tai suojausavainten poistamiseen käytöstä kokonaan, jotta voit säilyttää pääsyn tilillesi. Jos olet kuitenkin kadottanut kaikki suojausavaimesi ja luotetut laitteesi, menetät pääsyn tilillesi lopullisesti, eikä Apple voi auttaa sinua pääsemään takaisin tilillesi tai tietoihisi. Apple ei kanna vastuuta siitä, jos et pysty käyttämään tiliäsi tai tietojasi fyysisen avaimen suojaamisen epäonnistumiseen liittyvistä syistä tai jos fyysiset suojausavaimesi eivät toimi. Hallitut Apple\-tilit ja lasten tilit eivät ole oikeutettuja käyttämään suojausavaimia.

          L. Digitaalinen jäämistö.  Digitaalisen jäämistön avulla voit valita yhden tai useamman yhteyshenkilön, jotka voivat saada pääsyn tilillesi ja jotka voivat ladata tililtäsi tiettyjä tietoja kuolemasi jälkeen.  Jos valitut yhteyshenkilösi esittävät todisteen kuolemasta ja heillä on vaadittu avain, he saavat automaattisesti pääsyn kyseisen tilin tietoihin ja aktivointilukitus poistetaan kaikilta laitteiltasi.  On siis sinun vastuullasi pitää Digitaalisen jäämistön yhteyshenkilöt ajan tasalla.  Voit lukea lisätietoja Digitaalisesta jäämistöstä osoitteessa https://support.apple.com/HT212360 ja  https://support.apple.com/HT212361\.    

          M. Sijaintiin perustuvien palveluiden käyttäminenApple ja sen yhteistyökumppanit ja lisensoijat voivat mahdollisesti tarjota tiettyjä ominaisuuksia tai palveluita, jotka hyödyntävät laitepohjaisia sijaintitietoja, käyttämällä GPS:ää (tai vastaavaa teknologiaa, jos saatavilla) ja joukkoistamispohjaisia Wi\-Fi\-tukiasemien ja puhelinmastojen sijaintitietoja. Voidakseen tarjota kyseisiä ominaisuuksia tai palveluita (kun saatavilla) Applen ja sen kumppaneiden ja lisenssinantajien täytyy kerätä, käyttää, lähettää, käsitellä ja ylläpitää sijaintitietojasi, mukaan lukien (mutta näihin rajoittumatta) laitteesi maantieteellinen sijainti ja tiliisi liittyvät tiedot ja kaikki rekisteröidyt laitteet, mukaan lukien (mutta näihin rajoittumatta) Apple\-tilisi, laitteen tunnus sekä nimi ja laitteen tyyppi. 

Voit milloin tahansa perua suostumuksesi sijaintitietojen ja Tilin tietojesi keräämiseen, käyttämiseen, lähettämiseen, käsittelyyn ja ylläpitoon Applen ja sen kumppaneiden ja lisensoijien toimesta olematta käyttämättä sijaintiin perustuvia ominaisuuksia ja poistamalla käytöstä Missä on…? \-toiminnon (mukaan lukien aiemmat apit Etsi iPhoneni ja Etsi ystäväni, joihin viitataan yhteisesti termillä ”Etsi”) tai Sijaintipalvelut laitteen Asetuksissa (tarpeen mukaan). Kun käytät osana Palvelua kolmansien osapuolten palveluita, jotka käyttävät tai tarjoavat sijaintitietoja, kyseisen kolmannen osapuolen ehdot ja tietosuojakäytännöt kyseisten kolmannen osapuolen palveluiden sijaintitietojen käytön osalta koskevat sinua, ja sinun kannattaa tutustua kyseisiin ehtoihin ja tietosuojakäytäntöihin. Mitään Palvelun tarjoamaa sijaintitietoa ei ole tarkoitettu tilanteisiin, joissa tarvitaan täsmällisiä sijaintitietoja ja joissa virheellinen, epätarkka, viivästynyt tai puutteellinen sijaintitieto voi johtaa kuolemaan tai henkilö\-, omaisuus\- tai ympäristövahinkoon. Apple käyttää kohtuullista taitoa ja huolellisuutta Palvelun tarjoamiseen, mutta Apple tai mitkään sen palvelun ja/tai sisällön toimittajat eivät takaa sijaintitiedon tai minkään muun Palvelussa näytetyn tiedon saatavuutta, tarkkuutta, kattavuutta, luotettavuutta tai oikea\-aikaisuutta. SIJAINTIIN PERUSTUVIA PALVELUITA EI OLE TARKOITETTU KÄYTETTÄVIKSI PAIKANNUSJÄRJESTELMÄNÄ HÄTÄTILANTEISSA EIVÄTKÄ NE SOVELLU TÄLLAISEEN KÄYTTÖÖN.

          N. Missä on…? Kun iCloud ja sijaintipalvelut ovat käytössä laitteessa, jossa on iOS 13, iPad OS tai macOS Catalina tai uudempi, Missä on…? \-toiminto (Etsi iPhoneni \-toiminto laitteissa, joissa on iOS 8 – iOS 12\), on automaattisesti käytössä kyseisessä laitteessa ja missä tahansa siihen liitetyssä Apple\-lisälaitteessa.  Kun toiminto on käytössä, laite liitetään automaattisesti Apple\-tiliisi, ja Apple\-tilin salasana vaaditaan, ennen kuin kukaan (mukaan lukien sinä) voi poistaa Missä on \-toiminnon käytöstä, kirjautua ulos iCloudista tai tyhjentää tai aktivoida kyseisen laitteen.  Apple ja sen valtuutetut edustajat eivät kykene tarjoamaan laitteisto\- tai ohjelmistotukipalveluita, mukaan lukien Applen rajoitetun takuun piiriin kuuluvat palvelut, jos et poista Missä on \-toimintoa käytöstä ennen laitteen toimittamista huoltoon.  Apple ei ole millään tavalla vastuussa siitä, jos et suojaa iOS\-laitetta pääsykoodilla, ota siinä käyttöön Kadonnut\-tilaa ja/tai vastaanota ilmoituksia ja viestejä tai reagoi niihin.  Apple ei myöskään ole vastuussa iOS\-laitteen palauttamisesta sinulle tai iOS\-laitteen mistään kadonneista tiedoista.

Missä on...? \-verkko on joukkoistamispohjainen toiminto, jonka avulla käyttäjät voivat etsiä kadonneita laitteita, kun ne eivät ole yhteydessä internetiin. Jos Missä on...? \-verkko on käytössä laitteessa, se voi havaita lähistöllä offline\-tilassa olevat laitteet Bluetoothin (tai samankaltaisten teknologioiden) avulla. Jos laite havaitsee kadonneen offline\-tilassa olevan laitteen, se ilmoittaa laitteen likimääräisen sijainnin suojatusti Wi\-Fi\- tai mobiiliyhteyden avulla laitteeseen liitetyn Apple\-tilin omistajalle, jotta omistaja voi nähdä laitteen sijainnin Missä on…? \-apissa. Sijainnin raportointi on päästä päähän \-salattua, eikä Apple voi nähdä raportoivan laitteen eikä offline\-tilassa olevien laitteiden sijaintia. Voit poistaa Missä on...? \-verkon käytöstä Asetuksissa.

          O. VarmuuskopiointiiCloud\-varmuuskopiointi luo ajoittain automaattisesti varmuuskopioita iOS\-laitteista, kun laitteen näyttö on lukittuna, laite on liitetty virtalähteeseen ja se on yhteydessä internetiin Wi\-Fi\-verkossa. Jos laitetta ei ole varmuuskopioitu iCloudiin sataankahdeksaankymmeneen (180\) päivään, Apple pidättää oikeuden tuhota kyseiseen laitteeseen liittyvät varmuuskopiot. Varmuuskopio voi sisältää laitteen asetukset, ominaisuudet, valokuvat, videot, dokumentit, viestit, soittoäänet sekä Terveys\-apin ja muiden appien tiedot. Lisätietoja saat osoitteesta https://support.apple.com/HT207428\.  Seuraavia sisältöjä ei sisällytetä iCloud\-varmuuskopioon: iTunes Storesta, App Storesta tai Apple Booksista ostetut sisällöt, tietokoneesta synkronoitu media ja kuvakirjasto, jos iCloud\-kuvat on käytössä. Apple käyttää kohtuullista taitoa ja huolellisuutta tarjotessaan Palvelua, mutta SOVELLETTAVAN LAIN SALLIMASSA MÄÄRIN APPLE EI TAKAA TAI ANNA TAKUITA SIITÄ, ETTEI MIKÄÄN SISÄLTÖ, JONKA TALLENNAT TAI JOTA KÄYTÄT PALVELUN KAUTTA, JOUTUISI TÄMÄN SOPIMUKSEN EHTOJEN PUITTEISSA TAHATTOMAN VAHINGON, VIOITTUMISEN, MENETYKSEN TAI POISTAMISEN KOHTEEKSI, EIKÄ APPLE EI OLE VASTUUSSA, JOS TÄLLAINEN VAHINKO, VIOITTUMINEN, MENETYS TAI POISTAMINEN TAPAHTUU. Sinun vastuullasi on ylläpitää asianmukaisia vaihtoehtoisia varmuuskopioita tiedoistasi ja datastasi.

III. TILAUSPÄIVITYKSETiCloud\+\-tilaukset ovat ostettavissa tilauspohjaisina.

          A. MaksuKun lisäät tallennustilaa tai lisätoimintoja päivittämällä uusimpaan iCloud\+\-tilauspalveluun, Apple veloittaa valitsemasi tilauksen maksun ja soveltuvat verot automaattisesti säännöllisin väliajoin Apple\-tililläsi valitulla maksutavalla (esimerkiksi maksutapa, jota käytät tehdessäsi ostoksia iTunes Storessa, App Storessa tai Apple Booksissa, jos saatavilla) tai Perhe\-tililläsi valitulla maksutavalla. Lisätietoja tilauksista ja hinnoittelusta löydät osoitteesta https://support.apple.com/HT201238\.  Jos olet perheen järjestäjä, sinun on hyväksyttävä, että Apple suorittaa säännöllisesti veloituksia maksutavallasi tilaustansa päivittävien perheenjäsentesi osalta. Apple voi myös tehdä summaa koskevan katevarauksen, jonka määrä voi olla enintään oston määrä, ja lähettää sinulle säännöllisesti Apple\-tiliisi liittyvään sähköpostiosoitteeseen laskumuistutuksia ja muuta tallennustiliin liittyvää viestintää.  

Voit muuttaa tilaustasi päivittämällä sen uudempaan tai vaihtamalla vanhempaan tilaukseen laitteesi Asetusten iCloud\-osiossa, Macisi Järjestelmäasetusten iCloud\-paneelissa tai PC:llä iCloudin Windows\-versiossa.

Soveltuva maksu tilauksen päivityksestä tulee voimaan heti; tilauksen vaihtaminen vanhempaan tulee voimaan seuraavana vuosittaisena tai kuukausittaisena laskutuspäivänä. OLET VASTUUSSA KAIKKIEN MAKSUJEN MAKSAMISESTA AJALLAAN JA VOIMASSA OLEVIEN LUOTTOKORTTI\- TAI MAKSUTILITIETOJEN TOIMITTAMISESTA APPLELLE KAIKKIEN MAKSUJEN MAKSAMISTA VARTEN. Jos Apple ei pysty veloittamaan erääntyviä maksuja luottokortiltasi tai maksutililtäsi, Apple varaa oikeuden estää tallennetun sisällön käytön tai rajoittaa sitä, poistaa tallennetun sisällön tai sulkea Tilisi. Jos haluat määrittää toisen luottokortin tai maksutilin tai jos luottokorttisi tai maksutilisi tilanne muuttuu, sinun täytyy muuttaa tietoja verkossa iCloudin tilitietojen valikossa. Tämä voi tilapäisesti aiheuttaa häiriöitä Palveluun pääsyssä sinä aikana, kun Apple tarkistaa uudet maksutietosi. Saatamme ottaa sinuun yhteyttä sähköpostilla koskien tiliäsi syistä, joihin lukeutuvat rajoituksetta mm. valitsemasi tilauksen tallennustilan rajan saavuttaminen tai sen ylittäminen. Jos olet Brasiliassa, tässä todetusta huolimatta:Kaikkien Applen sinulta veloittamien maksujen kohdalla Apple voi yhteistyökumppanin välityksellä periä tai rahansiirroin veloittaa iCloud\-tiliisi liittyviä summia, jotka olet velkaa.  Kokonaishintasi sisältää lisäksi lisätilan hinnan ja mahdolliset soveltuvat luottokorttimaksut. Olet vastuussa kaikista asiaankuuluvista veroista, lukuun ottamatta mahdollisia soveltuvia veronpidätyksiä, jotka Applen yhteistyökumppani perii. Sinun täytyy antaa kaikki Applen edellyttämät tilitiedot tällaisia maksusuorituksia varten. Ymmärrät ja hyväksyt, että jos et anna kaikkia tarvittavia tilitietoja, Applella on oikeus sulkea tilisi.           B. PeruuttamisoikeusJos haluat perua tilauksesi oston jälkeen tai jos sinulla on vuosittainen tilaus ja haluat perua sen viimeisimmän tilausjakson alkamisen jälkeen, sinun täytyy ilmoittaa tästä Applelle selkeästi ottamalla yhteyttä asiakastukeen (katso osoitetiedot Yleistä\-osiosta jäljempänä tässä sopimuksessa) 14 päivän kuluessa vahvistussähköpostin vastaanottamisesta. Sinun ei tarvitse kertoa syytä peruutukseen. Sinun täytyy lähettää peruutusviesti ennen 14 päivän peruutusajan umpeutumista, jotta peruutuksen määräaika ei ylity. EU\-alueella tai Norjassa sijaitsevat asiakkaat voivat myös tehdä peruutusilmoituksen lähettämällä seuraavan malliviestin alla olevaan osoitteeseen:Vastaanottaja:  Apple Distribution International Ltd., Hollyhill Industrial Estate, Hollyhill, Cork, Irlannin tasavalta:

Täten ilmoitan peruuttavani seuraavan tilauksen: \[TILAUSTYYPPI JA AIKA, esim., 200 Gt:n KUUKAUSITTAISEN iCLOUD\+\-TILAUKSEN PÄIVITYS]Tilauspäivä \[PÄIVÄMÄÄRÄ] Kuluttajan nimiKuluttajan osoitePäivämäärä Peruutuksen seuraukset Pienennämme tallennustilasi alkuperäiseen kokoon (5 Gt) ja palautamme maksun viimeistään 14 päivän kuluttua peruutusviestisi vastaanottamisesta. Jos olet tänä aikana käyttänyt yli 5 Gt tallennustilaa, et ehkä voi luoda enää uusia iCloud\-varmuuskopioita tai käyttää tiettyjä ominaisuuksia, ennen kuin vapautat tallennustilaa. Käytämme palautukseen samaa maksutapaa, jota käytit tilatessasi, eikä sinulle aiheudu palautuksesta mitään kuluja. IV. Palvelun käyttösi          A. TilisiPalvelun rekisteröityneenä käyttäjänä sinun on avattava Tili. Älä paljasta Tilitietojasi kenellekään. Olet yksin vastuussa Tilisi luottamuksellisuuden ja turvallisuuden säilyttämisestä sekä kaikista toimista, jotka tapahtuvat Tililläsi tai sen kautta, ja sitoudut ilmoittamaan Applelle välittömästi mistä tahansa Tiliisi liittyvästä turvallisuusrikkomuksesta. Lisäksi ymmärrät ja hyväksyt, että Palvelu on suunniteltu ja tarkoitettu yksityishenkilöiden henkilökohtaiseen käyttöön, etkä saa jakaa Tilisi tietoja ja/tai salasanaa kenenkään kanssa. Edellyttäen, että olemme toimineet kohtuullisella taidolla ja huolellisuudella, Apple ei ole vastuussa mistään menetyksistä liittyen Tilisi luvattomaan käyttöön sen seurauksena, että et ole noudattanut näitä sääntöjä.Jotta voit käyttää Palvelua, sinun täytyy vahvistaa Tilisi antamalla Apple\-tilisi ja salasanasi. Sitoudut toimittamaan tarkat ja täydelliset tiedot, kun rekisteröidyt ja käytät Palvelua (”Palvelun rekisteröintitiedot”), ja sitoudut päivittämään Palvelun rekisteröintitietojasi, jotta ne pysyvät tarkkoina ja täydellisinä. Jos annetut Palvelun rekisteröintitiedot eivät ole täsmällisiä, ajantasaisia ja kattavia, seurauksena voi olla tilisi toiminnan keskeytys ja/tai sulkeminen. Hyväksyt sen, että Apple voi tallentaa ja käyttää toimittamiasi Palvelun rekisteröintitietoja Tilisi ylläpitoon ja siihen liittyvien maksujen laskuttamiseen.

          B. Muiden Apple\-tuotteiden ja \-palveluiden käyttäminenTietyt Applen ja/tai sen lisensoijien tarjoamat Palvelun komponentit tai ominaisuudet, mukaan lukien (mutta näihin rajoittumatta) mahdollisuus ladata aiempia ostoksia, iTunes Match ja/tai iCloud\-musiikkikirjasto (lisämaksullinen), edellyttävät erillisiä ohjelmisto\- tai lisenssisopimuksia tai käyttöehtoja. Ehtona näiden erillisten Palvelun komponenttien tai ominaisuuksien käyttämiselle sinun on luettava ja hyväksyttävä kaikki tällaiset erilliset sopimukset ja sitouduttava niihin.          C. Ei oikeuksien luovutustaMikään tässä Sopimuksessa ei luovuta sinulle omistusoikeutta tai lisenssiä Apple\-tiliin, sähköpostiosoitteeseen, domain\-nimeen, iChat\-tunnukseen tai vastaavaan resurssiin, jota käytät Palvelun yhteydessä.

          D. Ei siirtoa perillisilleTilisi ei ole siirrettävä, ja hyväksyt, että kaikki oikeudet Apple\-tiliisi tai Tilisi sisältöön päättyvät kuollessasi, ellei Digitaalisen jäämistön mukaan toisin todeta tai ellei laissa toisin määrätä. Kuolintodistuksesi saavuttua Tilisi suljetaan ja kaikki sen sisältö poistetaan. Saat lisätietoja ottamalla yhteyttä iCloud\-tukeen osoitteessa https://support.apple.com/icloud.

          E. Ei Palvelun jälleenmyyntiäSitoudut olemaan jäljentämättä, kopioimatta, monistamatta, myymättä, jälleenmyymättä, vuokraamatta tai luovuttamatta vaihtokaupassa Palvelua (tai sen osaa) mihinkään tarkoitukseen.V. Sisältö ja toimintasi          A. Sisältö”Sisältö” tarkoittaa tietoa, jota Palvelua käytettäessä saattaa syntyä tai saatetaan kohdata, esimerkiksi datatiedostoja, laiteominaisuuksia, kirjoitettua tekstiä, ohjelmistoja, musiikkia, grafiikkaa, valokuvia, kuvia, ääniä, videoita, viestejä ja kaikkea muuta vastaavaa aineistoa. Ymmärrät, että kaikki Sisältö, riippumatta siitä, onko se Palveluun julkisesti lähetettyä tai Palvelun kautta yksityisesti välitettyä, on yksinomaan Sisällön alkuperäisen lähteen vastuulla. Tämä tarkoittaa, että sinä (ei Apple) olet yksin vastuussa kaikesta lähettämästäsi, lataamastasi, julkaisemastasi, sähköpostilla lähettämästäsi, välittämästäsi, tallentamastasi tai muulla tavoin Palvelua käyttämällä saataville tuomastasi Sisällöstä. Palvelua käyttäessäsi voit kohdata Sisältöä, joka saattaa olla mielestäsi loukkaavaa, sopimatonta tai paheksuttavaa, ja saatat altistaa muut Sisällölle, jota he saattavat pitää paheksuttavana. Apple ei hallitse Palvelun kautta lähetettyä Sisältöä eikä takaa sen täsmällisyyttä, loukkaamattomuutta tai laatua. Käyttäjä ymmärtää ja hyväksyy käyttävänsä palvelua ja kaikkea sisältöä täysin omalla vastuullaan.          B. ToimintasiSitoudut siihen, että ET käytä Palvelua seuraavin tavoin:1\. lähetä, lataa, julkaise, sähköpostita, välitä, tallenna, jaa tai muuten tuo saataville mitään Sisältöä, joka on laitonta, häiritsevää, uhkaavaa, vahingollista, rikkomuksellista, halventavaa, kunniaa loukkaavaa, herjaavaa, väkivaltaista, siveetöntä, karkeaa, toisen henkilön yksityisyyttä loukkaavaa, vihamielistä, rotua tai etnistä ryhmää loukkaavaa tai muulla tavoin paheksuttavaa;

2\. muiden varjostaminen, häiritseminen, uhkaaminen tai vahingoittaminen;

3\. mikään toiminta, joka käyttää hyväkseen, vahingoittaa tai uhkaa lapsia millään tavalla, mukaan lukien muun muassa lasten seksuaalista hyväksikäyttöä koskevan materiaalin, lasten seksuaalista riistoa koskevan materiaalin tai muulla tavoin lapsille haitallisen materiaalin tuottaminen, jakaminen, lataaminen tai säilyttäminen;

4\. jos olet aikuinen, henkilötietojen tai muiden tietojen pyytäminen alaikäiseltä (kuka tahansa alle 18\-vuotias tai muun ikäinen paikallisen lainsäädännön alaikäiseksi määrittelemä), jota et henkilökohtaisesti tunne, mukaan lukien (mutta näihin rajoittumatta) seuraavat: koko nimi tai sukunimi, kotiosoite, postinumero, puhelinnumero, kuva tai alaikäisen koulun, kirkon, urheiluseuran tai ystävien nimet;

5\. esiintyminen henkilönä tai tahona, joka et ole; et saa teeskennellä tai harhaanjohtavasti esittää olevasi joku toinen henkilö (mukaan lukien julkisuuden henkilöt), taho, toinen iCloudin käyttäjä, Applen työntekijä, kansalaisjohtaja tai hallinnollinen johtaja tai muulla tavoin johtaa muita harhaan yhteydestäsi johonkin henkilöön tai tahoon (Apple pidättää itsellään oikeuden hylätä Apple\-tili tai sähköpostiosoite tai estää sen käyttö, jos se voidaan tulkita henkilöllisyyden teeskentelyksi tai harhaanjohtavaksi esittämiseksi tai toisen henkilön tai toisen henkilön nimen tai henkilöllisyyden väärinkäytöksi);

6\. tekijänoikeuden loukkaus tai muun immateriaalioikeuden loukkaus (mukaan lukien sellaisen sisällön lähettäminen, jota sinulla ei ole oikeutta lähettää) tai liikesalaisuuksien tai luottamuksellisen tiedon paljastaminen vaitiolovelvollisuuden tai salassapito\- tai työsopimuksen vastaisesti;

7\. pyytämättömien tai luvattomien sähköpostiviestien, mainosten, markkinointiaineiston, roskapostin, mainossähköpostien, kampanjamateriaalien, roskapostin, spämmin tai ketjukirjeiden julkaiseminen, lähettäminen, välittäminen tai muulla tavoin saataville tuominen, mukaan lukien (mutta näihin rajoittumatta) kaupalliset massapostitukset ja massatiedotteet;

8\. TCP\-IP\-paketin otsikon tai minkään otsikon tietojen osan väärentäminen sähköpostissa tai uutisryhmäviestissä tai muu tiedon lisääminen otsikkoon tarkoituksena johtaa vastaanottajia harhaan Palvelun kautta välitettävän Sisällön alkuperän suhteen (”spoofing”);

9\. Palvelun (tai sen osan) tai minkään muun tietokoneohjelmiston tai laitteen vahingoittamiseen, häiritsemiseen tai normaalin toiminnan rajoittamiseen suunniteltuja viruksia tai muita tietokonekoodeja, tiedostoja tai ohjelmia sisältävän materiaalin lähettäminen, julkaiseminen, lähettäminen sähköpostilla, välittäminen, tallentaminen tai asettaminen saataville muulla tavoin;

10\. Palvelun häiritseminen tai vahingoittaminen (mukaan lukien Palvelun käyttö automaattisilla menetelmillä, kuten skripteillä tai hakuroboteilla) tai Palveluun yhteydessä olevien palvelinten tai verkkojen häiritseminen tai vahingoittaminen tai Palveluun yhteydessä olevien verkkojen käytäntöjen, vaatimusten tai määräysten rikkominen (mukaan lukien datan ja liikenteen luvaton käyttö ja seuranta);

11\. laittoman toiminnan suunnittelu tai siihen osallistuminen ja/tai

12\. muiden Palvelun käyttäjien henkilötietojen kerääminen ja tallentaminen mitään edellä kiellettyjä toimia varten.

          C. Sisällön poistaminenHyväksyt, että Apple ei ole millään tavalla vastuussa tai korvausvelvollinen muiden tarjolle tuomaa Sisältöä koskien eikä sillä ole velvollisuutta seuloa tällaista Sisältöä. Apple pidättää kuitenkin itsellään oikeuden milloin tahansa päättää, onko Sisältö hyväksyttävää ja tämän Sopimuksen mukaista, ja Apple voi seuloa, siirtää, kieltäytyä kelpuuttamasta, muokata ja/tai poistaa Sisältöä milloin tahansa ilman ennakkoilmoitusta ja oman harkintansa mukaan, mikäli Sisällön todetaan loukkaavan tätä Sopimusta tai olevan muulla tavoin paheksuttavaa.          D. Sisällön varmuuskopiointiVastuullasi on varmuuskopioida omaan tietokoneeseesi tai muuhun laitteeseen kaikki tärkeät dokumentit, kuvat ja muu Sisältö, jota säilytät tai käytät Palvelun kautta. Apple tarjoaa Palvelun kohtuullisella huolellisuudella ja taidolla, mutta Apple ei takaa, että Palvelun kautta tallentamasi tai käyttämäsi Sisältö ei tahattomasti vahingoittuisi, vioittuisi tai katoaisi.          E. Pääsy tilille tai sisältöönApple pidättää oikeuden ryhtyä toimenpiteisiin, jotka Apple kohtuudella katsoo tarpeellisiksi tai tarkoituksenmukaisiksi pannakseen täytäntöön ja/tai varmistaakseen minkä tahansa tämän Sopimuksen kohdan noudattamisen. Ymmärrät ja hyväksyt, että Apple voi ilman vastuuta sinulle päästä käsiksi, käyttää, säilyttää ja/tai paljastaa Tilitietosi ja Sisältösi lainvalvontaviranomaisille, valtion virkamiehille ja/tai kolmannelle osapuolelle, mikäli Apple uskoo sen kohtuudella olevan tarpeellista tai tarkoituksenmukaista, Apple on lain nojalla velvoitettu tekemään niin tai Apple vilpittömästi uskoo, että sellainen pääsy, käyttö, paljastaminen tai säilyttäminen on kohtuudella tarpeellista seuraavista syistä: (a) oikeudenkäynnin tai oikeuden pyynnön vuoksi; (b) tämän Sopimuksen toteutumisen varmistamiseksi, mukaan lukien mahdollisten rikkomusten tutkiminen; (c) turvallisuuteen, petokseen tai teknisiin seikkoihin liittyvän ongelman havaitsemiseksi, estämiseksi tai muulla tavoin käsittelemiseksi tai (d) Applen, sen käyttäjien, kolmannen osapuolen ja yleisön oikeuksien, omaisuuden tai turvallisuuden suojaamiseksi lain vaatimalla tai sallimalla tavalla.  Hyväksyt, että Apple ei ole millään tavalla vastuussa tai korvausvelvollinen muiden tarjolle tuomaa Sisältöä koskien eikä sillä ole velvollisuutta seuloa tällaista Sisältöä. Apple pidättää kuitenkin itsellään oikeuden milloin tahansa päättää, onko Sisältö hyväksyttävää ja tämän Sopimuksen mukaista, ja Apple voi seuloa, siirtää, kieltäytyä kelpuuttamasta, muokata ja/tai poistaa Sisältöä milloin tahansa ilman ennakkoilmoitusta ja oman harkintansa mukaan, mikäli Sisällön todetaan loukkaavan tätä Sopimusta tai olevan muulla tavoin paheksuttavaa.

          F. Tekijänoikeushuomautus (DMCA)Jos epäilet, että joku Palvelun käyttäjä on loukannut Sisältöä koskevaa tekijänoikeuttasi, ota yhteyttä Applen Copyright Agent \-yksikköön, kuten neuvotaan tekijänoikeuskäytännössämme osoitteessa https://www.apple.com/legal/trademark/claimsofcopyright.html. Apple voi oman harkintansa mukaan sulkea toistuviin rikkomuksiin syyllistyneiden käyttäjien Tilit pysyvästi ja/tai keskeyttää niiden käytön.          G. Tämän Sopimuksen rikkomuksetJos kohtaat Palvelua käyttäessäsi Sisältöä, joka mielestäsi ei ole asianmukaista tai jonka epäilet muulla tavoin rikkovan tätä Sopimusta, voit ilmoittaa siitä osoitteeseen abuse@iCloud.com.          H. Palveluun lähettämäsi ja Palvelun kautta saataville asettamasi Sisältö1\. Myöntämäsi oikeudet. Lukuun ottamatta aineistoa, jonka käyttöön mahdollisesti myönnämme sinulle lisenssin, Apple ei omista Palveluun lähettämääsi tai Palvelussa saataville asettamaasi aineistoa ja/tai Sisältöä. Lähettämällä tai julkaisemalla tällaista Sisältöä Palvelun alueilla, jotka ovat julkisesti saatavilla tai saatavilla muille käyttäjille, joiden kanssa haluat jakaa kyseistä Sisältöä, annat kuitenkin Applelle maailmanlaajuisen, tekijänoikeusmaksuttoman, yksinoikeudettoman luvan käyttää, levittää, jäljentää, muokata, sovittaa, julkaista, kääntää, esittää julkisesti tai asettaa julkisesti näytteille tällaista Palvelun Sisältöä ainoastaan siinä tarkoituksessa, jota varten kyseinen Sisältö on lähetetty tai asetettu saataville, ilman minkäänlaista korvausta sinulle tai velvoitetta sinua kohtaan. Sitoudut siihen, että olet yksin vastuussa kaikesta Palveluun lähettämästäsi ja Palvelussa julkaisemastasi Sisällöstä, eikä se saa loukata tai rikkoa kenenkään toisen osapuolen oikeuksia tai lakia, myötävaikuttaa tai rohkaista loukkaavaan tai muutoin lainvastaiseen käyttäytymiseen tai muutoin olla siveetöntä, paheksuntaa herättävää tai huonon maun mukaista. Lähettämällä tai julkaisemalla tällaista Sisältöä Palvelun alueille, jotka ovat julkisesti tai muille käyttäjille saatavilla, vakuutat, että omistat kyseisen aineiston ja/tai sinulla on tarvittavat oikeudet, lisenssit ja lupa sen levittämiseen.2\. Sisällön muutokset. Voidakseen tarjota Palvelua ja toimittaa Sisältöä saataville Palvelussa Apple voi välittää Sisältöäsi erilaisissa julkisissa verkoissa ja medioissa ja muokata tai muuttaa Sisältöäsi yhdistettävien verkkojen tai laitteiden tai tietokoneiden teknisten vaatimusten mukaiseksi. Annat suostumuksesi siihen, että Apple toimii näin.3\. Tavaramerkkitiedot. Apple, Apple\-logo, iCloud, iCloud\-logo ja muut Applen tavaramerkit, palvelumerkit, grafiikat ja logot ovat Apple Inc:n tavaramerkkejä tai rekisteröityjä tavaramerkkejä Yhdysvalloissa ja/tai muissa maissa. Luettelo Applen tavaramerkeistä on saatavilla osoitteessa https://www.apple.com/legal/trademark/appletmlist.html. Muut Palvelun yhteydessä käytettävät tavaramerkit, palvelumerkit, grafiikat ja logot saattavat olla omistajiensa tavaramerkkejä. Käyttäjälle ei myönnetä oikeutta tai lisenssiä mihinkään edellä mainituista tavaramerkeistä, minkä lisäksi käyttäjä sitoutuu olemaan poistamatta, piilottamatta tai muuttamatta mitään omistusilmoituksia (mukaan lukien tavaramerkki\- ja tekijänoikeusilmoitukset), jotka saattavat sisältyä tai olla liitettynä palveluun.VI. Ohjelmisto          A. Applen omistusoikeudet. Tunnustat ja hyväksyt, että Apple ja/tai sen lisensoijat omistavat kaikki omistus\- ja muut oikeudet ja etuudet Palveluun, mukaan lukien (mutta näihin rajoittumatta) grafiikat, käyttöliittymät, Palvelun toteuttamiseen käytettävät skriptit ja ohjelmistot, sekä kaikkiin ohjelmistoihin, jotka tarjotaan sinulle osana Palvelua tai sen yhteydessä (”Ohjelmistot”), mukaan lukien kaikki olemassa olevat immateriaalioikeudet, riippumatta siitä, onko niitä rekisteröity ja missä päin maailmaa ne sijaitsevat. Hyväksyt myös, että Palvelu (mukaan lukien Ohjelmistot ja mikä tahansa niiden osa) sisältää omistusoikeuden alaista ja luottamuksellista tietoa, jota suojaavat sovellettavat immateriaalioikeuslait ja muut lait, mukaan lukien (mutta tähän rajoittumatta) tekijänoikeus. Sitoudut olemaan käyttämättä tällaisia omistusoikeuden alaisia tietoja tai materiaaleja millään tavalla paitsi Palvelun käyttämiseen tämän Sopimuksen mukaisesti. Palvelun mitään osaa ei saa jäljentää missään muodossa tai millään tavalla paitsi näiden ehtojen sallimin tavoin.          B. Applen myöntämä lisenssi. OHJELMISTON TAI PALVELUN JONKIN OSAN KÄYTTÖ MUUTOIN KUIN TÄSSÄ SOPIMUKSESSA SALLITUILLA TAVOILLA ON ANKARASTI KIELLETTYÄ JA LOUKKAA TOISTEN IMMATERIAALIOIKEUKSIA JA VOI JOHTAA SINUUN KOHDISTUVIIN YKSITYIS\- JA RIKOSOIKEUDELLISIIN, TEKIJÄNOIKEUDEN LOUKKAUKSESTA AIHEUTUVIIN SEURAAMUKSIIN, KUTEN MAHDOLLISIIN RAHALLISIIN KORVAUKSIIN.          C. Julkinen beta. Apple voi ajoittain päättää tarjota uusia ja/tai päivitettyjä Palvelun ominaisuuksia (”Beta\-ominaisuudet”) osana Julkinen beta \-ohjelmaa (”Ohjelma”) tarkoituksenaan saada palautetta Beta\-ominaisuuksien laadusta ja käytettävyydestä. Ymmärrät ja hyväksyt, että osallistuminen Ohjelmaan on vapaaehtoista eikä sen myötä synny sinun ja Applen välille juridista kumppanuutta, edustussuhdetta tai työsuhdetta ja että Apple ei ole velvoitettu tarjoamaan sinulle mitään Beta\-ominaisuuksia. Apple voi asettaa kyseisiä Beta\-ominaisuuksia Ohjelman osallistujien saataville verkossa tapahtuvan rekisteröinnin tai Palvelun kautta tapahtuvan ilmoittautumisen kautta. Ymmärrät ja hyväksyt, että Apple voi kerätä ja käyttää tietoja Tilistäsi, laitteistasi ja oheislaitteistasi rekisteröidäkseen sinut Ohjelmaan ja/tai selvittääkseen, voitko osallistua siihen. Ymmärrät, että kun rekisteröidyt ohjelmaan, sinun ei ehkä ole mahdollista palata käyttämään Beta\-ominaisuutta aikaisempaa ei\-beta\-versiota. Mikäli paluu on mahdollinen, et ehkä voi siirtää Beta\-ominaisuutta käyttäen luotua dataa takaisin aikaisempaan ei\-beta\-versioon. Beta\-ominaisuuksien käyttöäsi ja Ohjelmaan osallistumistasi säätelee tämä Sopimus ja kaikki lisälisenssiehdot, jotka mahdollisesti seuraavat erikseen Beta\-ominaisuuksien mukana. Beta\-ominaisuudet tarjotaan SELLAISINAAN ja SELLAISINA KUIN NE OVAT SAATAVILLA, ja ne voivat sisältää virheitä tai epätarkkuuksia, jotka saattavat aiheuttaa toimintahäiriöitä sekä datan ja/tai tietojen vioittumista tai katoamista yhdistetyissä laitteissa ja oheislaitteissa (mukaan lukien rajoituksetta palvelimet ja tietokoneet). Apple kehottaa painokkaasti varmuuskopioimaan laitteiden ja oheislaitteiden kaiken datan ja tiedot ennen osallistumista mihinkään Ohjelmaan. Nimenomaisesti ymmärrät ja hyväksyt, että käytät kaikkia Beta\-ominaisuuksia omalla riskilläsi. VASTAAT ITSE KAIKISTA MIHINKÄÄN OHJELMAAN OSALLISTUMISEEN LIITTYVISTÄ RISKEISTÄ JA KULUISTA, MUKAAN LUKIEN RAJOITUKSETTA KAIKKI INTERNET\-YHTEYSMAKSUT, VARMUUSKOPIOINTIKUSTANNUKSET, LAITTEEN JA OHEISLAITTEIDEN KÄYTÖSTÄ KOITUVAT KUSTANNUKSET JA KAIKKI LAITTEILLE, OHJELMISTOILLE, TIEDOILLE TAI DATALLE KOITUVAT VAHINGOT. Apple voi tarjota tai olla tarjoamatta teknistä ja/tai muuta tukea Beta\-ominaisuuksia varten. Jos tukea annetaan, se tarjotaan Palveluun liittyvän tavallisen tuen lisäksi ja se on saatavilla ainoastaan Ohjelman kautta. Sitoudut noudattamaan kaikkia tukeen liittyviä sääntöjä ja käytäntöjä, jotka Apple ilmoittaa tuen saamisen edellytyksenä. Apple pidättää itsellään oikeuden muokata Ohjelman ehtoja ja käytäntöjä (mukaan lukien Ohjelman lakkauttaminen) milloin tahansa tästä ilmoitettuaan tai ilmoittamatta, ja Apple voi irtisanoa osallistumisesi Ohjelmaan milloin tahansa. Tiedostat, että Applella ei ole velvollisuutta tarjota kaupallista versiota Beta\-ominaisuuksista ja että mikäli kaupallinen versio tulisi saataville, sen ominaisuudet ja toiminnallisuus voivat erota Beta\-versiosta. Apple tarjoaa osana Ohjelmaa mahdollisuuden lähettää kommentteja, ehdotuksia tai muuta palautetta Beta\-ominaisuuksista. Hyväksyt, että jollei kirjallisella sopimuksella erikseen toisin sovita, Apple voi vapaasti käyttää antamaasi palautetta mihin tahansa tarkoitukseen.

          D. Viennin valvonta. Palvelun ja Ohjelmiston käyttöön, mukaan lukien tietojen, ohjelmistojen tai muiden Sisältöjen siirtämiseen, julkaisemiseen tai lähettämiseen Palvelun kautta, saatetaan soveltaa Yhdysvaltojen ja muiden maiden tuonti\- ja vientilakeja. Sitoudut noudattamaan kaikkia soveltuvia tuonti\- ja vientilakeja ja määräyksiä. Erityisesti, mutta ilman rajoituksia, Ohjelmistoa ei saa viedä tai uudelleenviedä (a) mihinkään Yhdysvaltain kauppasaarrossa oleviin maihin tai (b) kenellekään, joka on Yhdysvaltain valtionvarainministeriön erityisten kansalaisten luettelossa tai Yhdysvaltain kauppaministeriön kiellettyjen henkilöiden tai yhteisöiden luettelossa. Käyttämällä Ohjelmistoa tai Palvelua ilmoitat ja takaat, että et sijaitse missään tällaisessa maassa etkä ole missään tällaisessa luettelossa. Vakuutat myös, että et käytä Ohjelmistoa tai Palvelua mihinkään sellaiseen tarkoitukseen, joka on kielletty Yhdysvaltain laissa, mukaan lukien rajoituksetta ammusten, ydinaseiden ja kemiallisten tai biologisten aseiden kehitys, suunnittelu, valmistus tai tuotanto. Lisäksi suostut olemaan lataamatta Tiliisi dataa tai ohjelmistoja, joita (a) rajoitetaan kansainvälisillä aseidenvientisäädöksillä tai (b) ei ilman valtion ennakkoon myönnettyä kirjallista lupaa ole luvallista viedä maasta, mukaan lukien (mutta näihin rajoittumatta) tietyt salausohjelmatyypit ja lähdekoodi, ennen kuin olet saanut luvan. Tämä vakuutus ja sitoumus pysyvät voimassa tämän Sopimuksen päätyttyä.          E. Päivitykset. Apple voi ajoittain päivittää Palvelussa käytettävää Ohjelmistoa. Jotta voit jatkaa Palvelun käyttöä, päivityksiä voidaan ladata automaattisesti ja asentaa laitteeseesi tai tietokoneeseesi. Päivitykset voivat sisältää virheiden korjauksia, ominaisuuksien täydennyksiä tai parannuksia tai täysin uusia Ohjelmistojen versioita. VII. Sopimuksen päättyminen          A. Sopimuksen vapaaehtoinen päättäminen toimestasiVoit poistaa Apple\-tilisi ja/tai lakata käyttämästä Palvelua milloin tahansa. Jos haluat lopettaa iCloudin käytön laitteellasi, voit poistaa iCloudin käytöstä laitteesta avaamalla laitteen Asetukset, napauttamalla iCloud ja sitten ”Kirjaudu ulos”. Jos haluat sulkea Tilisi ja poistaa Apple\-tilisi, ota yhteyttä Apple\-tukeen osoitteessa https://support.apple.com/contact. Jos suljet tilisi ja poistat Apple\-tilisi, et voi enää käyttää muita Applen tai muiden valmistajien tuotteita tai palveluita, jotka olet ottanut käyttöön kyseisellä Apple\-tilillä. Toimenpiteen peruuttaminen saattaa olla mahdotonta. Mitään ennen sulkemista suoritettuja maksuja, mukaan lukien ennakkoon suoritetut maksut laskutusvuoden osalta, ei palauteta (ellei tässä Sopimuksessa erikseen toisin mainita). Tilin sulkeminen ei vapauta kerääntyneiden maksujen maksuvelvollisuudesta.

          B. Sopimuksen päättäminen Applen toimestaApple voi milloin tahansa tietyissä olosuhteissa ja ilman ennakkoilmoitusta välittömästi sulkea tai poistaa tilapäisesti käytöstä Tilisi kokonaisuudessaan tai osittain ja/tai Palvelun käyttömahdollisuutesi. Peruste tällaiselle päättämiselle voi muiden perusteiden ohella olla: (a) Sopimuksen tai muiden tässä mainittujen ja/tai Palvelussa julkaistujen käytäntöjen ja ohjeiden rikkominen; (b) esittämäsi pyyntö Tilin peruuttamisesta tai lopettamisesta; (c) lainvalvojan, lainkäyttöelimen tai muun viranomaisen pyyntö ja/tai määräys; (d) tilanne, jossa Palvelun tarjoaminen sinulle on laitonta tai saattaa muuttua laittomaksi; (e) odottamattomat tekniset tai turvallisuusongelmat; (f) osallistumisesi petolliseen tai laittomaan toimintaan; tai (g) Palveluun liittyvien maksujesi laiminlyöminen edellyttäen, että ei\-merkityksellisen rikkomuksen kyseessä ollessa Apple saa päättää sopimuksen aikaisintaan 30 päivän kuluttua kirjallisen ilmoituksen antamisen jälkeen ja vain, jos et näiden 30 päivän aikana ole korjannut rikkomustasi. Apple tekee tällaisen sulkemis\- tai keskeytyspäätöksen oman harkintansa mukaan, eikä Apple ole vastuussa sinulle tai millekään kolmannelle osapuolelle mahdollisista vahingoista tai menetyksistä, joita voi syntyä Tilisi ja/tai Palvelun käyttömahdollisuutesi lopettamisesta tai keskeytyksestä. Tämän lisäksi Apple voi päättää Tilisi 30 päivän ennakkovaroituksella, joka lähetetään sähköpostitse Tiliisi liittyvään sähköpostiosoitteeseen, jos (a) Tilisi on ollut käyttämättä yhden (1\) vuoden ajan; tai (b) Palvelu tai sen mikä tahansa osa yleisesti lakkautetaan. Ilmoitus palvelun yleisestä lakkauttamisesta toimitetaan tässä ilmoitetulla tavalla, jollei laki, säädös tai viranomaisen toiminta tee siitä kohtuutonta, jos käyttäjän turvallisuus tai yksityisyys tai tekninen eheys on uhattuna, jos muille käyttäjille aiheutuisi katkoksia tai jos syynä on luonnonmullistus, katastrofi, sota tai jokin vastaava tapahtuma, joka ei ole kohtuudella Applen hallittavissa. Tällaisen sulkemispäätöksen tapahtuessa Apple tarjoaa suhteutetun hyvityksen maksukautesi ennakkoon maksetuista maksuista. Apple ei ole sinulle vastuussa tämän kohdan VII.B mukaisesti Palveluun tai palveluehtoihin tehdyistä muutoksista.

          C. Sopimuksen päättymisen seurauksetKun Tilisi suljetaan, saatat menettää mahdollisuuden käyttää Palvelua ja sen osia, mukaan lukien (mutta ei näihin rajoittuen) Tilisi, Apple\-tilisi, sähköpostitilisi ja Sisältösi. Lisäksi Apple poistaa Tileillesi tai niiden osiin tallennetut tiedot ja datan tietyn ajan kuluttua. Kaikki yksittäiset Palvelun osat, joita mahdollisesti olet käyttänyt erillisten ohjelmistolisenssisopimusten alaisesti, lopetetaan myös kyseisten lisenssisopimusten mukaisesti.

VIII. Linkit ja muut kolmansien osapuolten materiaalitPalvelun Sisältö, osat tai ominaisuudet voivat sisältää kolmansien osapuolten aineistoa ja/tai hyperlinkkejä muihin verkkosivustoihin, resursseihin tai Sisältöön. Koska Apple ei välttämättä voi hallita tällaisia kolmansien osapuolten sivustoja ja/tai aineistoa, ymmärrät ja hyväksyt, että Apple ei ole vastuussa tällaisten sivustojen tai resurssien saatavuudesta, ei anna suosituksia tällaisista sivustoista tai resursseista tai takuita niiden täsmällisyydestä eikä ole millään tavalla vastuussa tai korvausvelvollinen koskien mitään Sisältöä, mainontaa, tuotteita tai aineistoa, jota nämä sivustot tai resurssit sisältävät tai jota niiden kautta on saatavilla. Lisäksi ymmärrät ja hyväksyt, että Apple ei ole millään tavoin vastuussa tai korvausvelvollinen koskien vahinkoja, joita sinulle aiheutuu tai joiden väität aiheutuneen suorasti tai epäsuorasti tällaisten sivustojen tai resurssien sisältämän tai niiden kautta saatavan Sisällön, mainonnan, tuotteiden tai aineiston käytöstä tai niihin turvautumisesta.IX. VASTUUVAPAUTUS, VASTUUN RAJOITUSJOILLAKIN OIKEUSTOIMIALUEILLA EI SALLITA TIETTYJEN TAKUIDEN POISSULKEMISTA, JOTEN SIINÄ MÄÄRIN KUIN SOVELTUVA LAKI NIMENOMAISESTI KIELTÄÄ RAJOITUKSEN, JOTKIN SEURAAVISTA RAJOITUKSISTA EIVÄT EHKÄ KOSKE SINUA. ESIMERKIKSI AUSTRALIALAISILLA KULUTTAJILLA MIKÄÄN TÄSSÄ LISENSSISSÄ EI VAIKUTA, EIKÄ MINKÄÄN OLE TARKOITUS VAIKUTTAA, LAKISÄÄTEISIIN AUSTRALIAN KULUTTAJALAIN ANTAMIIN OIKEUKSIIN (MUKAAN LUKIEN KULUTTAJATAKUUT).

APPLE TARJOAA PALVELUA KOHTUULLISELLA HUOLELLISUUDELLA JA TAIDOLLA. SEURAAVAT VASTUUVAPAUSLAUSEKKEET KUULUVAT TÄMÄN ERITYISTAKUUN PIIRIIN.APPLE EI TAKAA, VÄITÄ TAI ANNA TAKUITA SIITÄ, ETTÄ PALVELUN KÄYTTÖSI OLISI KESKEYTYKSETÖNTÄ TAI VIRHEETÖNTÄ, JA HYVÄKSYT SEN, ETTÄ APPLE VOI AJOITTAIN POISTAA PALVELUN KÄYTÖSTÄ ENNALTA MÄÄRÄÄMÄTTÖMIKSI AJOIKSI TAI LOPETTAA PALVELUN TÄMÄN SOPIMUKSEN EHTOJEN MUKAISESTI.NIMENOMAAN HYVÄKSYT, ETTÄ PALVELU TARJOTAAN SELLAISENAAN JA SELLAISENA KUIN SE ON SAATAVILLA. APPLE JA SEN KONSERNIYHTIÖT, TYTÄRYHTIÖT, JOHTAJAT, HALLITUKSEN JÄSENET, TYÖNTEKIJÄT, EDUSTAJAT, YHTEISTYÖKUMPPANIT JA LISENSOIJAT NIMENOMAISESTI SULKEVAT POIS KAIKKI TAKUUT, OLIVATPA NE NIMENOMAISIA TAI HILJAISIA, MUKAAN LUKIEN RAJOITUKSETTA TAKUUT SOVELTUVUUDESTA KAUPANKÄYNTIIN TAI TIETTYYN TARKOITUKSEEN SEKÄ OIKEUKSIEN LOUKKAAMATTOMUUDESTA. APPLE JA SEN KONSERNIYHTIÖT, TYTÄRYHTIÖT, JOHTAJAT, HALLITUKSEN JÄSENET, TYÖNTEKIJÄT, EDUSTAJAT, YHTEISTYÖKUMPPANIT JA LISENSOIJAT EIVÄT ERITYISESTI TAKAA, ETTÄ (I) PALVELU VASTAISI VAATIMUKSIASI; (II) PALVELUN KÄYTTÖSI OLISI OIKEA\-AIKAISTA, KESKEYTYKSETÖNTÄ, TURVALLISTA TAI VIRHEETÖNTÄ; (III) MIKÄÄN PALVELUN JOHDOSTA SAAMASI TIETO OLISI OIKEELLISTA TAI LUOTETTAVAA; TAI (IV) MITÄÄN PUUTTEITA TAI VIKOJA SINULLE PALVELUN OSANA TARJOTTAVASSA OHJELMISTOSSA KORJATTAISIIN.

APPLE EI TAKAA TAI VAKUUTA, ETTÄ PALVELUSSA EI ESIINTYISI MENETYKSIÄ, VIOITTUMISTA, HYÖKKÄYKSIÄ, VIRUKSIA, HÄIRIÖITÄ, HAKKEROINTIA TAI MUITA TURVALLISUUSUHKIA, JA APPLE KIISTÄÄ KAIKEN NIIHIN LIITTYVÄN VASTUUNSA.KÄYTÄT KAIKKEA PALVELUN KAUTTA LADATTUA TAI MUUTEN HANKITTUA AINEISTOA OMAN HARKINTASI MUKAAN JA OMALLA VASTUULLASI JA OLET YKSIN VASTUUSSA KAIKISTA TÄLLAISEN AINEISTON LATAAMISESTA AIHEUTUVISTA VAURIOISTA LAITTEESEESI TAI TIETOKONEESEESI TAI TIETOJEN MENETYKSISTÄ. PALVELUA EI OLE SUUNNITELTU KÄYTETTÄVÄKSI TILANTEISSA TAI YMPÄRISTÖISSÄ, JOISSA PALVELUN TOIMINTAHÄIRIÖ TAI AIKAVIIVE TAI NIIDEN TARJOAMAN SISÄLLÖN, DATAN TAI TIETOJEN VIRHE TAI EPÄTARKKUUS SAATTAA AIHEUTTAA KUOLEMAN, HENKILÖVAHINGON TAI VAKAVAN FYYSISEN TAI YMPÄRISTÖHAITAN.

          VASTUUN RAJOITUSJOTKIN OIKEUSTOIMIALUEET EIVÄT SALLI PALVELUNTARJOAJIEN VASTUUN POISSULKEMISTA TAI RAJOITTAMISTA. SIINÄ MÄÄRIN KUIN SOVELTUVA LAKI NIMENOMAAN KIELTÄÄ TÄLLAISET POISSULKEMISET TAI RAJOITUKSET, JOTKIN ALLA MAINITUISTA POISSULKEMISISTA TAI RAJOITUKSISTA EIVÄT VÄLTTÄMÄTTÄ KOSKE SINUA.APPLE TARJOAA PALVELUA KOHTUULLISELLA HUOLELLISUUDELLA JA TAIDOLLA. SEURAAVAT RAJOITUKSET EIVÄT KOSKE MENETYSTÄ, JOKA JOHTUU (A) SIITÄ, ETTÄ APPLE EI OLE ONNISTUNUT KÄYTTÄMÄÄN KOHTUULLISTA HUOLELLISUUTTA JA TAITOA; (B) APPLEN HUOLIMATTOMUUDESTA, TAHALLISESTA VÄÄRINKÄYTÖSTÄ TAI PETOKSESTA; TAI (C) KUOLEMASTA TAI HENKILÖVAHINGOSTA.YMMÄRRÄT JA HYVÄKSYT NIMENOMAISESTI SEN, ETTÄ APPLE JA SEN KONSERNIYHTIÖT, TYTÄRYHTIÖT, JOHTAJAT, TOIMIHENKILÖT, TYÖNTEKIJÄT, EDUSTAJAT, YHTEISTYÖKUMPPANIT JA LISENSOIJAT EIVÄT VASTAA SINULLE MISTÄÄN SUORISTA, EPÄSUORISTA, VÄLILLISISTÄ, ERITYISISTÄ, SEURAAMUKSELLISISTA TAI ESIMERKKILUONTEISISTA VAHINGOISTA, MUKAAN LUKIEN (MUTTA NÄIHIN KUITENKAAN RAJOITTUMATTA) VOITTOJEN MENETYKSET, MAINETAPPIOT, KÄYTÖN, DATAN, KORVAAVIEN TUOTTEIDEN TAI PALVELUIDEN HANKINTAKUSTANNUKSET JA MUUT AINEETTOMAT MENETYKSET (VAIKKA APPLEA OLISI VAROITETTU NIIDEN MAHDOLLISUUDESTA), JOTKA AIHEUTUVAT (I) PALVELUN KÄYTÖSTÄ TAI KYVYTTÖMYYDESTÄ KÄYTTÄÄ PALVELUA; (II) PALVELUUN TEHTÄVISTÄ MUUTOKSISTA TAI PALVELUN TAI SEN OSAN VÄLIAIKAISESTA TAI PYSYVÄSTÄ LAKKAUTTAMISESTA; (III) TIEDONSIIRTOJESI TAI TIETOJESI LUVATTOMASTA KÄYTÖSTÄ TAI MUUTTAMISESTA; (IV) TIEDONSIIRTOJESI TAI TIETOJESI POISTAMISESTA, VIOITTUMISESTA TAI TALLENTAMISEN JA/TAI LÄHETTÄMISEN TAI VASTAANOTTAMISEN EPÄONNISTUMISESTA PALVELUSSA TAI SEN KAUTTA; (V) KOLMANSIEN OSAPUOLTEN VÄITTÄMISTÄ TAI TOIMINNASTA PALVELUSSA; JA (VI) MISTÄ TAHANSA MUUSTA PALVELUUN LIITTYVÄSTÄ SEIKASTA.          VAHINGONKORVAUSLAUSEKESiinä määrin kuin laki ei sitä estä, sitoudut puolustamaan, takaamaan ja vapauttamaan Applen, sen tytäryhtiöt, sivuliikkeet, johtajat, vastuuhenkilöt, työntekijät, edustajat, yhteistyökumppanit, urakoitsijat ja lisenssinantajat vastuusta mistään kolmannen osapuolen tekemistä vaatimuksista tai pyynnöistä, mukaan lukien kohtuulliset asianajopalkkiot, jotka liittyvät seuraaviin: (a) Palvelun kautta lähettämäsi, julkaisemasi, välittämäsi tai muulla tavoin saataville asettamasi Sisältö; (b) Palvelun käyttösi; (c) tämän Sopimuksen rikkomisesi; (d) Applen käynnistämä oikeustoimi osana tätä Sopimusta koskevan epäillyn rikkomuksen tutkintaa tai Applen havaitsema tai toteama tämän Sopimuksen rikkomus; tai (e) se, että olet loukannut toisen oikeuksia. Tämä tarkoittaa sitä, että et voi nostaa syytettä Applea, sen tytäryhtiöitä, sivuliikkeitä, johtajia, toimihenkilöitä, työntekijöitä, edustajia, yhteistyökumppaneita, urakoitsijoita tai lisenssinantajia vastaan sen perusteella, että Apple päättää poistaa jonkin tiedon tai Sisällön taikka kieltäytyy käsittelemästä tietoja tai Sisältöjä, varoittaa sinua, keskeyttää tai sulkee pääsysi Palveluun tai ryhtyy johonkin muuhun toimenpiteeseen epäillyn rikkomuksen tutkinnan aikana tai seurauksena siitä, että Apple on päätynyt siihen toteamukseen, että tätä Sopimusta koskeva rikkomus on tapahtunut. Tämä oikeudesta luopumista ja korvausvastuuta koskeva sopimusehto koskee kaikkia tässä Sopimuksessa kuvattuja tai käsiteltyjä rikkomuksia. Tämä velvollisuus pysyy voimassa myös tämän Sopimuksen ja/tai Palvelun käyttösi päätyttyä tai umpeuduttua. Tiedostat, että kannat vastuun kaikesta Tililläsi tapahtuvasta Palvelun käytöstä ja että tämä Sopimus koskee kaikkea Tilisi käyttöä. Sitoudut noudattamaan tätä Sopimusta ja puolustamaan Applea ja suojaamaan sitä menetyksiltä ja vahingoilta koskien kaikkia vaatimuksia, jotka seuraavat Tilisi käytöstä riippumatta siitä, oletko antanut valtuutuksen käyttöön.

X. YLEISTÄ          A. IlmoituksetApple voi toimittaa sinulle Palvelua koskevia ilmoituksia, mukaan lukien ilmoitukset tämän Sopimuksen muutoksista, sähköpostitse iCloud\-osoitteeseesi (ja/tai antamaasi Tiliisi liittyvään vaihtoehtoiseen sähköpostiosoitteeseen), iMessagella, tekstiviestillä, tavallisella postilla tai julkaisemalla ilmoituksen verkkosivustollaan ja/tai Palvelussa.Jos olet Intiassa, osoita valituksesi The Information Technology (Guidelines for Intermediaries) Rules, 2021 \-oppaan mukaisesti seuraavalle valituksista vastaavalle toimihenkilölle:

Välittäjien ohjeiden mukaisissa asioissa:Valituksista vastaava toimihenkilö:  Nikhil Pai 

Verkkolomake:  Apple.co/IndiaGrievanceIntermediaries

Tärkeä huomautus: Huomaa, että valituksista vastaavan toimihenkilön verkkolomakkeella käsitellään vain Information Technology (Intermediary Guidelines) Rules, 2021 \-oppaan mukaisia, iCloudiin liittyviä valituksia.

          B. Sovellettava lakiLukuun ottamatta seuraavassa kappaleessa nimenomaisesti mainittuja poikkeuksia, tätä Sopimusta sekä suhdetta sinun ja Applen välillä määräävät Kalifornian osavaltion lait, lukuun ottamatta niiden oikeussääntöjen ristiriitaisuudet. Sinä ja Apple hyväksytte sen, että henkilökohtainen ja yksinomainen toimivalta on Kalifornian Santa Claran piirikunnan tuomioistuimilla kaikissa tästä sopimuksesta johtuvissa riita\- ja vaatimusasioissa. Jos (a) et ole Yhdysvaltojen kansalainen; (b) et asu Yhdysvalloissa; (c) et käytä palvelun pääsyä Yhdysvalloissa ja (d) olet jonkin jäljempänä luetellun maan kansalainen, hyväksyt täten, että mahdolliset tähän sopimukseen perustuviin riitoihin tai vaatimuksiin sovelletaan jäljempänä määritettyä lainsäädäntöä sen lainvalintaperiaatteita lukuun ottamatta, ja että hyväksyt täten peruuttamattomasti niiden tuomioistuinten ei\-yksinomaisen toimivallan, jotka sijaitsevat jäljempänä määritellyssä osavaltiossa, maakunnassa tai maassa, jonka lainsäädäntöä sovelletaan:Jos olet minkä tahansa Euroopan unionin valtion tai Yhdistyneen kuningaskunnan, Sveitsin, Norjan tai Islannin kansalainen, määräävinä lakeina ja oikeudenkäyntipaikkana ovat asuinpaikkasi lait ja tuomioistuimet.Jos olet Japanin kansalainen, määräävinä lakeina ovat Japanin lait ja oikeudenkäyntipaikkana Japanin Tokio.Tähän Sopimukseen ei sovelleta YK:n kansainvälistä tavaran kauppaa koskevaa yleissopimusta.          C. Koko sopimusTämä Sopimus muodostaa sopimuksesi Applen kanssa kokonaisuudessaan, määrää Palvelun käyttöäsi ja korvaa täysin kaikki aikaisemmat tähän Palveluun liittyvät sopimuksesi Applen kanssa. Sinua saattavat koskea myös lisäsopimusehdot, jotka liittyvät Applen osakkuusyhtiöiden palveluihin, kolmansien osapuolten sisältöön ja kolmansien osapuolten ohjelmistoihin. Jos jonkin tämän sopimuksen osan todetaan olevan pätemätön tai täytäntöönpanokelvoton, kyseistä osaa tulkitaan sovellettavan lain mukaiseksi niin, että se vastaa mahdollisimman pitkälti osapuolten alkuperäisiä tarkoituksia ja että sen muut osat säilyvät voimassa täysimääräisesti. Jos Apple ei vaadi jonkin tämän Sopimuksen mukaisen oikeutensa tai ehdon toteuttamista, se ei tarkoita luopumista oikeudesta tai ehdosta. Hyväksyt sen, että ellei tässä Sopimuksessa nimenomaisesti toisin mainita, kolmannet osapuolet eivät voi olla tämän sopimuksen edunsaajia.          D. ”Apple” tarkoittaa tässä Sopimuksessa:• Apple Inc., osoitteessa One Apple Park Way, Cupertino, California, Yhdysvalloissa, Puerto Rico mukaan luettuna, sijaitseville käyttäjille;• Apple Canada Inc., osoitteessa 120 Bremner Blvd., Suite 1600, Toronto ON M5J 0A8, Canada, Kanadassa sijaitseville käyttäjille;• Apple Services LATAM LLC, osoitteessa 1 Alhambra Plaza, Ste 700 Coral Gables, Florida, Meksikossa, Keski\- tai Etelä\-Amerikassa tai muissa Karibian valtioissa tai alueilla (ei Puerto Rico) sijaitseville käyttäjille;• iTunes K.K., osoitteessa Roppongi Hills, 6\-10\-1 Roppongi, Minato\-ku, Tokyo 106\-6140, Tokyo; käyttäjät Japanissa. 

• Apple Pty Limited, osoitteessa Level 3, 20 Martin Place, Sydney NSW 2000, Australia, Australiassa tai Uudessa\-Seelannissa, mukaan lukien niiden alueet tai niiden alaiset lainkäyttöalueet, sijaitseville käyttäjille; ja

• Apple Distribution International Ltd., osoitteessa Hollyhill Industrial Estate, Hollyhill, Cork, Republic of Ireland, kaikille muille käyttäjille (pois lukien alla mainitut poikkeukset).

26\. lokakuuta 2024 lähtien käyttäjille, joiden sijainti on Bhutan, Brunei, Etelä\-Korea, Fidži, Kambodža, Laos, Macau, Malediivit, Mikronesia, Mongolia, Myanmar, Nauru, Nepal, Palau, Papua\-Uusi\-Guinea, Sri Lanka, Solomonsaaret, Tonga tai Vanuatu, ”Apple” tarkoittaa seuraavaa: Apple Services Pte. Ltd., osoitteessa 7 Ang Mo Kio Street 64, Singapore 569086\. Ennen 26\. lokakuuta 2024 ”Apple” on näille käyttäjille Apple Distribution International Ltd.

SÄHKÖISET SOPIMUKSETPalvelun käyttämisesi sisältää mahdollisuuden solmia sopimuksia ja/tai tehdä ostotoimia sähköisesti. OLET TIETOINEN SIITÄ, ETTÄ SÄHKÖISET LÄHETYKSESI MUODOSTAVAT SUOSTUMUKSESI JA TAHDONILMAISUSI SITOUTUA NÄIN SYNTYVÄÄN SOPIMUKSEEN SEKÄ MAKSAA SOPIMUKSISTA JA OSTOKSISTA. SUOSTUMUKSESI JA TAHDONILMAISUSI SÄHKÖISTEN TILAUSTEN AIKAANSAAMAAN SITOUMUKSEEN KOSKEVAT KAIKKIA TIETOJA, JOTKA LIITTYVÄT SINUN TÄSSÄ PALVELUSSA TEKEMIISI OSTOTAPAHTUMIIN, MUKAAN LUKIEN PERUUTUKSIA, MENETTELYTAPOJA, SOPIMUKSIA JA SOVELLUKSIA KOSKEVAT ILMOITUKSET. Pääsy sähköisiin tietoihin ja niiden säilyttäminen saattaa edellyttää tiettyjä laitteistoja ja ohjelmistoja, jotka ovat yksin sinun vastuullasi.          E. Yksityisyys

Palvelun käyttöösi sovelletaan Applen tietosuojakäytäntöä, joka on saatavilla osoitteessa https://www.apple.com/legal/privacy/.

Tarkistettu: 16\. syyskuuta 2024


Вітаємо в iCloud!
-----------------

ЦЯ ПРАВОВА УГОДА МІЖ ВАМИ Й APPLE РЕГЛАМЕНТУЄ ВИКОРИСТАННЯ ВАМИ ПРОДУКТУ iCLOUD, ПРОГРАМНОГО ЗАБЕЗПЕЧЕННЯ, СЕРВІСІВ І ВЕБ\-САЙТІВ (СПІЛЬНО ІМЕНОВАНІ — «СЕРВІС»). ВАЖЛИВО, ЩОБ ВИ ПРОЧИТАЛИ ТА ЗРОЗУМІЛИ УМОВИ НИЖЧЕ. НАТИСКАЮЧИ КНОПКУ «ПОГОДЖУЮСЬ», ВИ ПОГОДЖУЄТЕСЯ З ТИМ, ЩО ЦІ УМОВИ БУДУТЬ ЗАСТОСОВАНІ В РАЗІ ДОСТУПУ ДО СЕРВІСУ АБО ЙОГО ВИКОРИСТАННЯ.

Apple є постачальником Сервісу, який дає вам змогу використовувати певні інтернет\-послуги, зокрема зберігати ваші персональні дані (як\-от контакти, календарі, фотографії, нотатки, нагадування, документи, дані програм і електронну пошту iCloud), і робить їх доступними на ваших сумісних пристроях і комп’ютерах, а також певні послуги на основі даних про геопозицію, лише відповідно до умов і положень, викладених у цій Угоді. iCloud автоматично вмикається, коли ви використовуєте пристрої з iOS 9 або пізнішої версії та входите в систему за допомогою свого Apple ID під час налаштування пристрою, окрім випадків, коли ви оновлюєте пристрій і раніше вибрали не вмикати iCloud. Ви можете вимкнути iCloud у розділі «Параметри». Коли iCloud увімкнено, ваш контент автоматично зберігається Apple на серверах Apple або сторонніх постачальників послуг, щоб потім ви могли отримувати доступ до цього контенту або передавати його бездротовим способом на інші пристрої або комп’ютери, на яких увімкнено iCloud. 

\=\=\=\=\=\=\=\=\=

I. ВИМОГИ ДО ВИКОРИСТАННЯ СЕРВІСУ

          A. Вік. Сервіс доступний тільки для осіб віком 13 років або старше (або еквівалентного мінімального віку у відповідній юрисдикції), а також якщо вам менше 13 років і ваш  надано вам у результаті запиту затвердженого навчального закладу або створено в межах функції «Сімейний доступ» вашими батьками або опікуном. Ми свідомо не збираємо, не використовуємо та не розкриваємо персональні дані дітей до 13 років або еквівалентного мінімального віку у відповідній юрисдикції без згоди батьків, що підлягає перевірці.  Батьки й опікуни мають також нагадувати неповнолітнім, що спілкуватися з незнайомими людьми в інтернеті може бути небезпечно, і вживати відповідних заходів, щоб захистити дітей, зокрема контролюючи їх використання Сервісу.

Щоб скористатися Сервісом, ви не можете бути особою, якій заборонено отримувати Сервіс відповідно до законодавства США або інших відповідних юрисдикцій, зокрема числі країни, у якій ви проживаєте або з якої використовуєте Сервіс. Приймаючи цю Угоду, ви підтверджуєте, що розумієте й погоджуєтеся з вищезазначеним.

          B. Пристрої та Облікові записи. Використання Сервісу може потребувати наявності сумісних пристроїв, доступу до інтернету та певного програмного забезпечення (може стягуватися плата), а також періодичних оновлень, і може опинитися під впливом дії цих факторів. Apple залишає за собою право обмежувати кількість облікових записів iCloud («Облікові записи»), які можна створити на пристрої, і кількість пристроїв, пов’язаних з Обліковим записом. Для здійснення певних транзакцій або використання певних функцій може знадобитись остання версія необхідного програмного забезпечення. Ви погоджуєтеся, що виконання цих вимог є вашою відповідальністю. 

          C. Обмеження використання.  Ви погоджуєтеся використовувати Сервіс виключно в цілях, дозволених цією Угодою, і тільки в межах, дозволених відповідним законодавством, нормами або загальноприйнятою практикою у відповідній юрисдикції. Вашому Обліковому запису надається сховище обсягом 5 ГБ, як зазначено на сторінках функцій iCloud. Додатковий обсяг сховища можна придбати, як описано нижче. Заборонено перевищувати будь\-які відповідні або обґрунтовані обмеження пропускної здатності або обсягу сховища (наприклад, місця для резервних копій або облікового запису електронної пошти). Таке перевищення може перешкодити вам виконувати резервне копіювання на iCloud, додавати документи або отримувати нові повідомлення на свою адресу електронної пошти iCloud. Якщо використання Сервісу або інша поведінка навмисно або ненавмисно загрожує здатності Apple надавати Сервіс або доступ до інших систем, Apple має право вжити всіх обґрунтованих заходів для захисту Сервісу та систем Apple, які можуть включати в себе призупинення вашого доступу до Сервісу. Повторні порушення обмежень можуть призвести до припинення дії вашого Облікового запису.

Якщо ви є організацією чи діловим партнером, на яких поширюються ці вимоги, або представником такої організації чи ділового партнера (згідно з визначенням цих термінів у Кодексі федеральних нормативних актів 45, § 160\.103\), ви погоджуєтеся не використовувати жодні складові, функції або засоби iCloud для створення, отримання, зберігання чи передавання «захищеної інформації про стан здоров’я» (згідно з визначенням цього терміна в Кодексі федеральних нормативних актів 45, § 160\.103\) і не використовувати iCloud у будь\-який спосіб, що призведе до встановлення ділових партнерських стосунків між Apple (або будь\-якою дочірньою компанією Apple) і вами або будь\-якою третьою стороною.

          D. Доступність Сервісу. Сервіс або будь\-яка його функція або частина можуть бути доступні не всіма мовами й не в усіх країнах, і Apple не робить жодних заяв, що Сервіс або будь\-яка його функція або частина є прийнятною або доступною для використання в будь\-якому конкретному регіоні. В обсязі, у якому ви вирішуєте отримувати доступ до Сервісу й використовувати його, ви дієте на власний розсуд і несете відповідальність за дотримання застосовного законодавства.

          E. Зміни в Сервісі.  Apple залишає за собою право в будь\-який час вносити зміни до цієї Угоди та вводити нові або додаткові умови використання Сервісу за умови, що Apple попередньо повідомить вас за 30 днів про будь\-яку суттєву несприятливу зміну в Сервісі або застосовних умовах використання, якщо тільки це не буде обґрунтовано через обставини, що виникають через правові, нормативні або урядові дії; з метою вдосконалення безпеки користувачів, конфіденційності користувачів або технічної цілісності; для уникнення порушення обслуговування інших користувачів; або через стихійне лихо, катастрофу, війну чи інші подібні причини за межами розумного контролю з боку Apple. Стосовно платних послуг iCloud (як\-от iCloud\+ згідно з наведеним нижче визначенням) Apple не вноситиме жодних суттєвих несприятливих змін до Сервісу до кінця вашого поточного оплаченого періоду крім випадків, якщо така зміна буде обґрунтовано необхідною через правові, нормативні або урядові дії; з метою вдосконалення безпеки користувачів, конфіденційності користувачів або технічної цілісності; для уникнення порушення обслуговування інших користувачів; або через стихійне лихо, катастрофу, війну чи інші подібні причини за межами розумного контролю з боку Apple. Якщо Apple вносить суттєві несприятливі зміни до Сервісу або умов використання, ви маєте право припинити дію цієї Угоди та дію вашого облікового запису, у разі чого Apple забезпечить вам пропорційне повернення будь\-якої передоплати за поточний на цей момент оплачений період. Apple не несе відповідальності перед вами за внесення будь\-яких зміни до Сервісу або умов обслуговування відповідно до цього розділу I.E.

II. ФУНКЦІЇ ТА СЕРВІСИ

          A. Фото

            1\.  Фото iCloud. Якщо ви ввімкнули функцію «Фото iCloud», ваші фотографії, відео, метадані та будь\-які зміни, які ви робите в програмі «Фотографії» на своєму пристрої iOS, комп’ютері з macOS або комп’ютері з Windows, автоматично завантажуватимуться й зберігатимуться в iCloud, а потім передаватимуться на всі ваші інші пристрої та комп’ютери, на яких увімкнено функцію «Фото iCloud». Роздільна здатність фотографій і відео залежить від налаштувань вашого пристрою та доступного місця у сховищі.  Ви можете завантажити повнорозмірні фотографії та відео будь\-коли.

            2\. Спільні альбоми.  Коли ви використовуєте функцію «Спільні альбоми», Apple зберігає будь\-які фотографії та відео, які ви поширюєте, доки ви не видалите їх. Ви можете переглядати свої спільні фотографії та відео з , на як вімкнено функцію «Спільні альбоми». Користувачі, яких ви запрошуєте до , можуть переглядати, зберігати, копіювати та ширити ці фотографії та відео, а також додавати фотографії, відео та коментарі.  Якщо ви вирішили використовувати функцію «Спільні альбоми», щоб ширити фотографії за допомогою вебпосилання, ці фотографії стануть доступними всім користувачам, яким надано вебпосилання або які мають до нього доступ. Якщо ви хочете припинити ширити окремі фотографії, відео, коментарі або всі спільні альбоми, ви можете видалити їх будь\-коли.  Однак будь\-який контент, який раніше було збережено зі спільної колекції на інший пристрій або комп’ютер, не буде видалено.  

            3\. Спільна фототека.  Якщо ви ввімкнули функцію «Фото iCloud», ви можете створити одну спільну фототеку, якою разом із вами може користуватися до п’яти інших людей, або приєднатися до такої спільної фототеки.  Коли ви додаєте фотографії та відео до спільної фототеки, вони переміщуються з вашої особистої фототеки до спільної фототеки. Усі учасники мають однакові дозволи на додавання, редагування та видалення вмісту зі спільної фототеки. Усі учасники спільної фототеки мають доступ до вмісту спільної фототеки, але цей вміст враховується лише в ліміті сховища iCloud особи, яка створила спільну фототеку.  Якщо у власника фототеки закінчиться місце в сховищі iCloud, до спільної фототеки більше не можна буде додавати вміст, а зміни, як\-от редагування, улюблене та внесення коректив у метадані більше не синхронізуватимуться.  Користувачі, які не досягли віку 13 років (або еквівалентного мінімального віку у відповідній юрисдикції) з , створеним батьками чи опікуном може лише брати участь у спільній фототеці разом з іншими членами родини.

          B. Обмін папками та файлами Коли ви використовуєте функцію «Обмін папками та файлами» в iCloud, Apple зберігає будь\-які файли, які ви поширюєте, доки ви їх не видалите.  Ви можете переглядати свої спільні файли з будь\-якого вашого пристрою Apple, на якому ввімкнено iCloud Drive. Ви можете надати користувачам дозвіл переглядати, зберігати, копіювати або редагувати ці файли.  Ви можете надати користувачам право редагувати файли або тільки переглядати їх.  Якщо ви використовуєте функцію «Обмін папками та файлами» в iCloud, щоб ширити файли за допомогою вебпосилання, вони стануть доступними для всіх користувачів, яким надано вебпосилання.  Ви можете припинити поширення файлів будь\-коли.  Якщо ви припините поширення файлів, їх буде видалено з iCloud Drive на пристроях усіх користувачів. Однак будь\-який файл, який раніше було скопійовано на інший пристрій або комп’ютер, не буде видалено.

          C. Mail Drop. Якщо ви ввійшли в iCloud і використовуєте програму «Пошта» в macOS або Пошту iCloud в інтернеті, щоб надсилати повідомлення з великими вкладеннями, ви маєте можливість використовувати Mail Drop.  З Mail Drop ваші великі вкладення тимчасово зберігатимуться на серверах iCloud, щоб прискорити їх надсилання. Apple надсилатиме посилання або попередній перегляд вкладення одержувачам залежно від клієнтської програми електронної пошти одержувача. Тимчасове зберігання великих вкладень електронної пошти не враховуватиметься у вашому ліміті сховища iCloud. Детальніше про Mail Drop дивіться на сторінці https://support.apple.com/HT203093\. 

          D. Сторонні програми. Якщо ви входите в певні сторонні програми зі своїми обліковими даними iCloud, ви погоджуєтеся з тим, що така програма може зберігати дані у вашому персональному обліковому записі iCloud, а також із тим, що Apple збиратиме, зберігатиме та оброблятиме такі дані від імені розробника відповідної сторонньої програми, якщо це пов’язано з використанням вами Сервісу й таких програм. Дані, які програма зберігає у вашому персональному обліковому записі iCloud, враховуватимуться у вашому ліміті сховища.  Такі дані можуть передаватись іншій програмі, завантаженій вами у того самого розробника. 

          E. Сімейний доступ. За допомогою функції «Сімейний доступ» ви можете ділитися певним придбаним контентом, як\-от покупками в Store і передплатами Apple, з членами вашої родини. Ви можете також ділитися певним контентом, як\-от фотографіями, календарями, геопозицією та відомостями про екранний час, залежно від того, до чого надається спільний доступ у вашій сім’ї.  Крім того, ви можете надати спільний доступ до певних передплат і покупок у сторонніх програмах.  Детальніше про спільний доступ до придбаного контенту дивіться в Умовах і положеннях медійних сервісів Apple на сторінці https://www.apple.com/legal/internet\-services/itunes/ww/.  Детальніше про надання членам родини спільного доступу до контенту, відомостей про користування пристроєм і геопозиції дивіться на сторінці https://www.apple.com/family\-sharing/.

          F. Обліковий запис iCloud тільки для вебдоступу.  Якщо ви зареєструєте обліковий запис Сервісу тільки для вебдоступу з пристроїв або комп’ютерів, виробником яких є не Apple, ви матимете доступ тільки до обмеженого набору функцій Сервісу. Ви отримаєте 1 ГБ безкоштовного сховища й не зможете збільшити цей обсяг за допомогою облікового запису тільки для вебдоступу. Умовою доступу до Сервісу за допомогою облікового запису тільки для вебдоступу є ваша згода з усіма відповідними умовами й положеннями, викладеними в цій Угоді, зокрема, з\-поміж іншого, з усіма вимогами до використання Сервісу, обмеженнями використання, доступністю, публічною бета\-версією, відмовами від гарантій, правилами щодо вашого контенту й поведінки та припиненням дії. Умови, викладені в цій Угоди стосовно функцій, недоступних для користувачів облікових записів тільки для вебдоступу, до вас не застосовуватимуться. Вони включають, наприклад, використання послуг на основі даних про геопозицію та оплату за збільшення обсягу сховища iCloud. Ви також погоджуєтеся, що в разі отримання доступу до вашого облікового запису тільки для вебдоступу з пристрою або комп’ютера Apple незалежно від того, чи є ви власником такого пристрою або комп’ютера, Apple може автоматично оновити ваш обліковий запис тільки для вебдоступу до повного облікового запису iCloud і надати всю наявну функціональність Сервісу, включно з підвищеним обсягом безкоштовного сховища. Якщо ви вирішуєте скористатися своїм обліковим записом тільки для вебдоступу з пристрою або комп’ютера Apple і ваш обліковий запис унаслідок цього оновлено до повнофункціонального облікового запису Сервісу, ви погоджуєтеся з тим, що всі умови цієї Угоди поширюються на використання вами Сервісу. Якщо ви не хочете мати повний обліковий запис iCloud, не входьте у свій обліковий запис тільки для вебдоступу з пристроїв або комп’ютерів Apple.

          G. iCloud\+.  iCloud\+ — це передплата iCloud преміумкласу, яка передбачає доступ до додаткового обсягу сховища та певні преміумфункції.  Плани передплат для iCloud\+ є Передплатами iCloud\+.  Залежно від вимог у вашому регіоні ви можете отримати доступ до деяких або всіх наведених нижче функцій iCloud\+, якщо у вас є Передплата iCloud\+ або хтось із членів вашої групи сімейного доступу має Передплату iCloud\+ і надав вам доступ до неї.

            1\. Приват\-реле.  Функція «Приват\-реле» дає змогу підключатися до інтернету й переглядати вебсторінки безпечніше та приватніше шляхом шифрування вашого інтернет\-трафіку та передавання його через щонайменше два інтернет\-вузли.  Під час використання функції «Приват\-реле» деякі вебсайти можуть працювати несподіваним чином, наприклад може відображатися вміст для іншого регіону або знадобиться виконати додаткові дії для входу в систему. Функцію «Приват\-реле» можна будь\-коли ввімкнути чи вимкнути в параметрах iCloud. Крім того, функція «Приват\-реле» може перешкодити вашому інтернет\-провайдеру застосувати пільги на використання даних у межах лімітів, що, можливо, призведе до нарахування вашим інтернет\-провайдером додаткових платежів.  Функція «Приват\-реле» може надаватися спочатку в бета\-версії, і в такому разі вона є бета\-функцією, на яку поширюються положення розділу VI.C. (Загальнодоступна бета\-версія).

             2\. Сховати мою е\-адресу.  За допомогою функції «Сховати мою е\-адресу» можна створювати унікальні, випадкові адреси електронної пошти, повідомлення з яких спрямовуватимуться на обрану вами адресу.  Apple залишає за собою право обмежувати кількість адрес електронної пошти, які можна створювати за допомогою цієї функції, або припинити використання псевдоніма, якщо воно порушує умови використання, наведені в цьому документі.  

             3\. Захищене відео HomeKit.  За допомогою функції «Захищене відео HomeKit» в iCloud\+ ви можете зберігати в iCloud відео із сумісних домашніх камер безпеки та дистанційно переглядати відеозаписи.  Для використання захищеного відео HomeKit потрібна відповідна передплата iCloud\+, сумісна камера з підтримкою HomeKit і пристрій HomePod, Apple TV або iPad, налаштований як центр керування домом.  У деяких передплатах iCloud\+ кількість доступних камер або відеопотоків обмежено.  

             4\. Власний домен е‑пошти.  Ви можете налаштувати свою адресу електронної Пошти iCloud за допомогою власного домену е\-пошти (якщо він доступний). Крім того, можна запропонувати іншим членам родини використовувати цей домен під час створення облікових записів Пошти iCloud.  У кожного користувача може бути не більше трьох адрес електронної пошти на домен.  Пошта, що зберігається в iCloud, враховується для розрахунку зайнятого місця в сховищі iCloud. Якщо вільне місце в сховищі iCloud буде вичерпано, ви не зможете отримувати нові повідомлення на власний домен е\-пошти, поки не звільните місце в сховищі.  Apple зберігає за собою право відмовити в створенні власного домену для Пошти iCloud, якщо його ім’я є незаконним, образливим, загрозливим, шкідливим, шкодочинним, дискредитуючим, наклепницьким, пасквільним, насильницьким, непристойним, вульгарним, таким, що порушує конфіденційність інших осіб, ненависницьким, містить расову або етнічну дискримінацію або є небажаним з інших міркувань.  

Деякі функції iCloud\+ доступні не в усіх країнах чи регіонах.  

          H. Двофакторна автентифікація та виклики й повідомлення з автоматичним набором. Якщо ви вирішите ввімкнути двофакторну автентифікацію для вашого , ви погоджуєтеся (a) надати Apple принаймні один номер телефону та (b) приймати попередньо записані або зроблені за допомогою автоматичного набору виклики й текстові повідомлення від Apple на будь\-який із наданих номерів телефону. Ми можемо робити такі виклики або надсилати такі повідомлення, щоб (i) захистити ваш Обліковий запис під час входу; (ii) допомогти вам отримати доступ до Облікового запису, якщо ви забули пароль; (iii) іншим чином обслуговувати ваш Обліковий запис або застосовувати цю Угоду, наші політики, застосовне законодавство або будь\-які інші угоди, які ми можемо укласти з вами.

          I. Допомога з відновленням облікового запису.  Ви можете додати одного або кількох користувачів як контакти для відновлення доступу до облікового запису, які зможуть генерувати на своїх пристроях код, що допоможе вам відновити доступ до свого облікового запису й даних.  Таким контактом для відновлення доступу має бути особа віком від 13 років (або еквівалентного мінімального віку у відповідній юрисдикції), яка має  та пристрій Apple з увімкненими двофакторною автентифікацією та кодом допуску.  Такий контакт не зможе отримати прямий доступ до вашого облікового запису.  Ви самі несете відповідальність за актуальність даних контактів для відновлення доступу. 

          J. Посилений захист даних. За допомогою функції «Посилений захист даних» можна ввімкнути наскрізне шифрування, щоб захистити додаткові категорії даних в iCloud, зокрема резервні копії, фотографії, нотатки та файли в iCloud Drive. Щоб увімкнути функцію «Посилений захист даних», для вашого  має бути ввімкнуто двофакторну автентифікацію та у вас має бути довірений пристрій (той, на якому ви ввійшли у свій обліковий запис за допомогою двофакторної автентифікації) з кодом допуску чи паролем.  Крім того, ви маєте згенерувати ключ відновлення або призначити принаймні один контакт для відновлення, який допоможе вам відновити доступ до облікового запису й даних у разі, якщо ви забудете пароль облікового запису, не матимете доступу до жодного зі своїх довірених пристроїв або забудете код допуску чи пароль пристрою. Контакт для відновлення можна змінити будь\-коли, але ця людина має бути старше 13 років (або еквівалентного мінімального віку в країні, де вона проживає), у неї має бути  з увімкнутою двофакторною автентифікацією та пристрій Apple із кодом допуску чи паролем.  Компанія Apple не зможе допомогти вам відновити дані, захищені за допомогою функції «Посилений захист даних», тому ви несете відповідальність за збереження ключа відновлення та/або актуальність контактів для відновлення.  Компанія Apple не несе відповідальності за те, що ви не можете отримати доступ до свого облікового запису або даних, оскільки ви не забезпечили захист свого ключа відновлення або ваш контакт для відновлення не може або не хоче допомогти вам відновити доступ до вашого облікового запису й даних. Функцію «Посилений захист даних» не можна ввімкнути для керован або дитяч обліков запис. Функцію «Посилений захист даних» можна вимкнути будь\-якої миті.

          K. Ключі безпеки. Ключі безпеки передбачають використання фізичного ключа безпеки для входу в систему за допомогою  Apple. Щоб користуватися ключами безпеки, для вашого блікового запису Apple має бути ввімкнуто двофакторну автентифікацію та ви маєте використовувати сертифікований FIDO ключ безпеки стороннього виробника як один із двох факторів входу.  Ключі безпеки дають змогу додати новий ключ за допомогою довіреного пристрою. Або ви взагалі можете вимкнути ключі безпеки, щоб зберегти доступ до свого облікового запису. Однак якщо ви втратите всі ключі безпеки й довірені пристрої, то назавжди втратите доступ до свого облікового запису. У такому разі Apple не зможе допомогти вам відновити доступ до вашого облікового запису або даних. Компанія Apple не несе відповідальності за те, що ви не можете отримати доступ до свого облікового запису або даних, оскільки ви не захистили фізичні ключі безпеки або такі ключі вийшли з ладу.  Керовані Apple й дитячі облікові записи не підтримують ключі безпеки.

          L. Цифровий спадок.  Функція «Цифровий спадок» дає змогу вибрати один або кілька контактів, які зможуть отримати доступ до певних даних у вашому обліковому записі після вашої смерті та завантажити їх.  Якщо призначені вами контакти нададуть компанії Apple підтвердження смерті та матимуть необхідний ключ, вони автоматично отримають доступ до певних даних облікового запису, а блокування активації буде видалено з усіх пристроїв.  Ви самі несете відповідальність за актуальність контактних даних своїх цифрових спадкоємців.  Докладніше про функцію «Цифровий спадок» дивіться в статтях https://support.apple.com/HT212360 і https://support.apple.com/HT212361\.    

          M. Використання Сервісів на основі даних про геопозицію

Apple і її партнери й ліцензіари можуть надавати певні функції або послуги на основі інформації про геопозицію пристрою з використанням GPS (або подібної наявної технології), публічних точок доступу до мережі Wi\-Fi і веж стільникового зв’язку. Щоб надавати такі функції або послуги, де це можливо, Apple і її партнери й ліцензіари повинні збирати, використовувати, передавати, обробляти й зберігати дані про вашу геопозицію, зокрема географічне положення пристрою та інформацію, пов’язану з вашим Обліковим записом і будь\-якими пристроями, зареєстрованими відповідно до цієї Угоди, зокрема вашим Apple, а також ідентифікатором, ім’ям і типом пристрою. 

Ви можете відкликати свій дозвіл, наданий Apple і її партнерам і ліцензіарам на збирання, використання, передавання, обробку й зберігання даних про геопозицію та даних Облікового запису будь\-коли, не використовуючи функції на основі даних про геопозицію та вимкнувши функції «Локатор» (включно з попередніми функціями «Знайти iPhone» і «Знайти друзів», які разом називаються «Локатор») або Служби локації в розділі «Параметри» (у разі необхідності) на пристрої. Використовуючи сторонні сервіси, які використовують або надають дані геопозиції як частину Сервісу, ви маєте переглянути умови й політику конфіденційності стороннього постачальника послуг щодо використання даних геопозиції та дотримуватися їх. Дані геопозиції, які надаються Сервісом, призначені лише для приблизного визначення геопозиції, а не для ситуацій, коли існує потреба в точній інформації про геопозицію, або ситуацій, коли помилкові, неточні, застарілі або неповні дані геопозиції можуть призвести до летальних наслідків, заподіяння травм, шкоди майну або навколишньому середовищу. Apple застосовуватиме обґрунтовані вміння й належну дбайливість у наданні Сервісу, але ні Apple, ні її постачальники послуг і/або контенту не гарантують доступність, точність, повноту, надійність і своєчасність даних геопозиції чи інших даних, які відображаються Сервісом. СЛУЖБИ НА ОСНОВІ ДАНИХ ПРО ГЕОПОЗИЦІЮ НЕ ПРИЗНАЧЕНІ ТА НЕ ПІДХОДЯТЬ ДЛЯ ВИКОРИСТАННЯ ЯК СИСТЕМИ ПОШУКУ В РАЗІ НАДЗВИЧАЙНИХ СИТУАЦІЙ.

          N. Локатор 

У разі ввімкнення iCloud і Служб локації на пристрої з iOS 13, iPadOS або macOS Catalina чи пізнішої версії функцію «Локатор» («Знайти iPhone» на пристроях з iOS версії з 8 по 12\) буде автоматично ввімкнено на цьому пристрої та аксесуарах Apple, підключених до нього.  Після ввімкнення функції «Локатор» ваш пристрій буде автоматично прив’язано до вашого Apple. Якщо будь\-хто (зокрема, ви) спробує вимкнути функцію «Локатор», вийти з iCloud, активувати пристрій або стерти з нього дані, знадобиться ввести пароль вашого Apple.  Apple та її уповноважені агенти не можуть надавати послуги з підтримки апаратного або програмного забезпечення, зокрема послуги в рамках обмеженої гарантії Apple, доки Ви не вимкнете функцію «Локатор» до обслуговування.  Apple не несе відповідальності, якщо Ви не будете здатні захистити свій пристрій iOS паролем, увімкнути режим втрати та/або приймати чи відповідати на повідомлення та попередження.  Apple також не несе відповідальності за повернення вам пристрою iOS або за будь\-яку втрату даних на пристрої iOS.

«Мережа Локатора» — це краудсорсингова функція, за допомогою якої Ви й інші користувачі можете знайти загублений пристрій, не підключений до інтернету. Пристрій, на якому ввімкнено функцію «Мережа Локатора», може виявляти пристрої поблизу нього, які перебувають у режимі офлайн, за допомогою Bluetooth (або схожої технології). У разі виявлення такого пристрою його приблизну геопозицію буде безпечно надіслано через мережу Wi\-Fi або мережу стільникового зв’язку на Apple, пов’язаний із цим пристроєм, щоб власник міг переглянути його геопозицію в програмі «Локатор». Надсилання геопозиції захищено наскрізним шифруванням, і компанія Apple не бачитиме геопозицію пристрою, який надсилає дані, і пристроїв у режимі офлайн. Ви можете вимкнути функцію «Мережа Локатора» у розділі «Параметри».

          O. Архівація 

Функція «Архівація iCloud» автоматично час від часу створює резервні копії для пристроїв iOS, коли екран пристрою заблоковано, сам пристрій підключено до джерела живлення або до інтернету через мережу Wi\-Fi. Якщо резервні копії пристрою не зберігалися в iCloud протягом ста вісімдесяти (180\) днів, Apple залишає за собою право видаляти будь\-які резервні копії, пов’язані з таким пристроєм. Резервна копія може включати налаштування пристрою, характеристики пристрою, фото й відео, документи, Ваші повідомлення, мелодії дзвінків, дані додатка «Здоров’я» та інших. Детальніше дивіться на сторінці https://support.apple.com/HT207428\.  Указаний далі контент не підлягає архівації: контент, придбаний в iTunes Store, App Store або Apple Books, медіафайли, синхронізовані з Вашого комп’ютера, і Ваша фототека, якщо Ви ввімкнули Фототеку iCloud. Apple буде застосовувати обґрунтовані вміння й належну дбайливість у наданні Сервісу, але В МЕЖАХ, ДОЗВОЛЕНИХ ЗАСТОСОВНИМ ЗАКОНОДАВСТВОМ, APPLE НЕ ГАРАНТУЄ ТА НЕ ЗАПЕВНЯЄ, ЩО БУДЬ\-ЯКИЙ КОНТЕНТ, ДО ЯКОГО ВИ МАЄТЕ ДОСТУП АБО ЯКИЙ ЗБЕРІГАЄТЕ ЗА ДОПОМОГОЮ СЕРВІСУ, НЕ МОЖЕ БУТИ НЕНАВМИСНЕ ПОШКОДЖЕНИЙ, СПОТВОРЕНИЙ, ВТРАЧЕНИЙ АБО ВИДАЛЕНИЙ ВІДПОВІДНО ДО УМОВ ЦІЄЇ УГОДИ, І APPLE НЕ НЕСЕ ВІДПОВІДАЛЬНОСТІ В РАЗІ, ЯКЩО ТАКЕ ПОШКОДЖЕННЯ, СПОТВОРЕННЯ, ВТРАТА АБО ВИДАЛЕННЯ СТАНЕТЬСЯ. Ви несете відповідальність за підтримання належної альтернативної резервної копії Вашої інформації та даних.

III. РОЗШИРЕННЯ ПЕРЕДПЛАТИ

Плани iCloud\+ доступні для придбання на основі передплати.

          A. Оплата

Якщо ви оновлюєте план переплати iCloud\+, щоб розширити простір для зберігання або отримати доступ до додаткових функцій, Apple автоматично на регулярній основі стягуватиме плату відповідно до вибраного вами тарифного плану, зокрема всі застосовні податки, згідно зі способом, пов’язаним із вашим Apple (наприклад, способом оплати покупок в iTunes App Apple Books за наявності такого способу), або способом оплати, пов’язаним із вашим сімейним обліковим записом. Детальніше про тарифні плани та ціни дивіться в статті https://support.apple.com/HT201238\.  Якщо ви є організатором сімейного доступу, ви даєте свою згоду Apple на стягнення на регулярній основі плати згідно з вибраним способом оплати з членів вашої родини, які розширюють свій тарифний план. Apple також може отримати попередню згоду на стягнення плати розміром до повної суми транзакції та періодично надсилати на електронну пошту, пов’язану з вашим Apple, нагадування про сплату й інші повідомлення щодо передплати для вашого облікового запису.  

Ви можете змінити передплату, збільшивши або зменшивши тарифний план у розділі iCloud меню «Параметри» вашого пристрою, у розділі iCloud меню «Системні параметри» комп’ютера Mac чи в програмі «iCloud для Windows» на комп’ютері з Windows.

Відповідна плата за розширений тарифний план стягуватиметься негайно, зменшення плану застосовуватиметься в момент наступного щорічного або щомісячного виставлення рахунку. ВИ НЕСЕТЕ ВІДПОВІДАЛЬНІСТЬ ЗА СВОЄЧАСНУ СПЛАТУ ВСІХ РАХУНКІВ І НАДАННЯ APPLE ДІЙСНИХ ДАНИХ КРЕДИТНОЇ КАРТКИ АБО ПЛАТІЖНОГО РАХУНКУ ДЛЯ ОПЛАТИ. Якщо Apple не зможе успішно стягнути плату з вашої кредитної картки або платіжного рахунку для оплати послуг, Apple залишає за собою право скасувати або обмежити доступ до вашого збереженого контенту, видалити збережений Контент або видалити ваш Обліковий запис. Якщо ви хочете вказати іншу кредитну картку чи платіжний рахунок або якщо відбулися зміни в стані вашої кредитної картки або платіжного рахунку, ви повинні змінити свої відомості онлайн у розділі «Дані облікового запису» в iCloud. Це може тимчасово порушити ваш доступ до Сервісів, доки Apple перевіряє ваші нові платіжні відомості. Ми можемо зв’язатися з вами електронною поштою стосовно вашого облікового запису з причин, що включають, зокрема, досягнення або перевищення ліміту на обсяг сховища за вибраним вами тарифним планом. 

Якщо ви перебуваєте в Бразилії, незважаючи на будь\-які положення цього документа, застосовуються зазначені далі умови.

Стосовно всіх оплат, які Apple стягує з вас, Apple може використовувати афілійовану компанію для збору та переказу коштів для всіх сум, які ви маєте сплатити внаслідок використання свого облікового запису iCloud.  Крім того, повна ціна для вас включатиме ціну розширення та всі застосовні збори за використання кредитних карток. Ви несете відповідальність за сплату застосовних податків, окрім тих, які стягуються афілійованою компанією Apple. Ви повинні надати всю інформацію про обліковий запис, яку Apple потребує для проведення таких транзакцій. Ви визнаєте та погоджуєтеся, що в разі ненадання вами всієї необхідної інформації про обліковий запис, Apple матиме право припинити дію вашого облікового запису. 

          B. Право на скасування

Якщо ви вирішите скасувати передплату після початкового придбання або, якщо ви маєте річний план оплати, після початку будь\-якого періоду поновлення, це можна зробити, чітко проінформувавши про це Apple (дивіться відповідні дані про адресу в розділі «Загальні положення» нижче) протягом 14 днів з моменту отримання електронного листа з підтвердженням, звернувшись до Служби підтримки клієнтів. Указувати причину скасування не потрібно. 

Для дотримання крайнього терміну скасування необхідно надіслати повідомлення про скасування до завершення 14\-денного періоду. 

Клієнти в ЄС і Норвегії також мають право поінформувати нас за допомогою форми для скасування нижче.

Кому:  Apple Distribution International Ltd., Hollyhill Industrial Estate, Hollyhill, Cork, Republic of Ireland:

Цим документом я повідомляю, що скасовую свою угоду на такі послуги: 

\[ПЛАН І ПЕРІОД ПЕРЕДПЛАТИ, наприклад, ЩОМІСЯЧНА ПЕРЕДПЛАТА iCLOUD\+ НА РОЗШИРЕННЯ ПЛАНУ ПЕРЕДПЛАТИ ДО 200 ГБ]

Замовлено \[ВСТАВИТИ ДАТУ] 

Ім’я клієнта

Адреса клієнта

Дата 

Наслідки скасування 

Ми зменшимо обсяг вашого сховища до 5 ГБ і відшкодуємо кошти не пізніше ніж через 14 днів із моменту отримання від вас повідомлення про скасування. Якщо ви використали понад 5 ГБ сховища протягом цього періоду, можливо, ви не зможете створити додаткові резервні копії iCloud або використовувати певні функції, доки не зменшите обсяг сховища. Ми скористаємося такими ж способами оплати, які ви використовували для транзакції, і з вас не буде стягнено жодних платежів за відшкодування. 

IV. Використання Сервісу

          A. Ваш Обліковий запис

Як зареєстрований користувач Сервісу ви маєте створити Обліковий запис. Не розкривайте інформацію про свій Обліковий запис будь\-яким іншим особам. Ви несете повну відповідальність за збереження конфіденційності й безпеки вашого Облікового запису та за всі дії, які відбуваються в рамках або за допомогою вашого Облікового запису, і погоджуєтеся негайно повідомити Apple про будь\-яке порушення безпеки вашого Облікового запису. Ви далі визнаєте та погоджуєтеся, що Сервіс розроблено й призначено для особистого користування на індивідуальній основі, і ви не повинні розголошувати дані свого Облікового запису та/або пароля іншим особам. За умови, що ми докладаємо обґрунтовані зусилля й належну дбайливість, Apple не несе відповідальності за будь\-які збитки через несанкціоноване використання вашого Облікового запису в результаті того, що ви не дотримуєтеся цих правил.

Щоб використовувати Сервіс, ви маєте ввести свій Apple і пароль для автентифікації вашого Облікового запису. Ви погоджуєтеся надавати точну й повну інформацію, реєструючись у Сервісі та використовуючи його («Реєстраційні дані Сервісу»), а також погоджуєтесь оновлювати ваші Реєстраційні дані сервісу з метою підтримки їх точності й повноти. Ненадання точних, актуальних і повних Реєстраційних даних Сервісу може призвести до призупинення та/або повного припинення дії вашого Облікового запису. Ви погоджуєтеся з тим, що Apple може зберігати й використовувати надані вами Реєстраційні дані Сервісу для обслуговування й виставлення рахунків на ваш Обліковий запис.

          B. Використання інших Продуктів і Сервісів Apple

Конкретні компоненти або функції Сервісу, надані Apple та/або її ліцензіарами, зокрема можливість завантаження попередніх покупок, iTunes Match та/або Медіатека iCloud (може стягуватися додаткова плата), вимагають окремого програмного забезпечення або дотримання інших ліцензійних угод або умов використання. Ви повинні прочитати й прийняти будь\-які такі окремі угоди та погодитися з ними, адже це є умовою використання таких конкретних компонентів або функцій Сервісу.

          C. Відсутність передачі прав

Жодне положення цієї Угоди не тлумачиться як передача вам будь\-яких прав участі, титульного права або ліцензії на Apple, адресу електронної пошти, ім’я домену, iChat ID або аналогічний ресурс, який ви використовуєте у зв’язку із Сервісом.

          D. Відсутність права спадкування

За винятком випадків, дозволених у рамках «Цифрової спадщини», і якщо інше не вимагається законом, ви погоджуєтеся з тим, що ваш Обліковий запис не підлягає передачі й усі права на доступ до вашого Apple або контенту в межах вашого Облікового запису припиняють дію в разі вашої смерті. Після отримання копії свідоцтва про смерть дію вашого Облікового запису може бути припинено, а весь контент у межах вашого Облікового запису — видалено. Зверніться до служби підтримки iCloud https://support.apple.com/icloud, щоб отримати подальшу допомогу.

          E. Відсутність права перепродажу

Ви погоджуєтеся, що не будете відтворювати, копіювати, дублювати, продавати, перепродавати, здавати в оренду або обмінювати Сервіс (або будь\-яку його частину) у будь\-яких цілях.

V. Контент і ваша поведінка

          A. Контент

«Контент» означає будь\-яку інформацію, яка може бути згенерована або виявлена в процесі використання Сервісу, як\-от файли даних, характеристики пристрою, тексти, програмне забезпечення, музика, графіка, фотографії, зображення, звуки, відео, повідомлення та будь\-які інші подібні матеріали. Ви розумієте, що виняткова відповідальність за весь Контент незалежно від того, чи його публічно розміщено, чи передано в приватному порядку в рамках Сервісу, належить особі, яка є автором такого Контенту. Це означає, що ви, а не Apple, несете повну відповідальність за будь\-який Контент, який ви завантажуєте, відправляєте, надсилаєте електронною поштою, передаєте, зберігаєте чи іншим чином робите доступним під час використання Сервісу. Ви розумієте, що під час користування Сервісом ви можете натрапити на Контент, який може виявитись образливим, непристойним або небажаним, і що ви можете піддати інших людей впливу Контенту, який вони можуть вважати небажаним. Apple не контролює Контент, який публікується за допомогою Сервісу, а також не гарантує точності, цілісності та якості такого Контенту. Ви усвідомлюєте та погоджуєтесь, що використовуєте Сервіс і будь\-який Контент лише на свій ризик.

          B. Ваша поведінка

Ви погоджуєтеся, що НЕ використовуватимете Сервіс, щоб:

. вивантажувати, завантажувати, публікувати, надсилати електронною поштою, передавати, зберігати або іншим чином поширювати будь\-який Контент, який є незаконним, образливим, загрозливим, шкідливим, шкодочинним, дискредитуючим, наклепницьким, пасквільним, насильницьким, непристойним, вульгарним, таким, що порушує конфіденційність інших осіб, ненависницьким, містить расову або етнічну дискримінацію або є небажаним з інших міркувань;

. якщо ви доросла людина, просити приватну або іншу інформацію в неповнолітнього (будь\-яка особа віком до 18 або іншого подібного віку, який місцеве законодавство визначає як неповнолітній), незнайомого з вами особисто, зокрема: повне ім’я або прізвище, домашню адресу, поштовий індекс, номер телефону, фотографію, назву школи, церкви, спортивної команди неповнолітнього або імена його чи її друзів;

. видавати себе за будь\-яку особу, зокрема юридичну, якою ви не є: ви не вправі видавати себе за іншу особу (зокрема, знаменитостей), юридичну особу, іншого користувача iCloud, працівника Apple або цивільного чи урядового лідера та не вправі надавати неправдиву інформацію про те, що ви є такою особою, а також не вправі надавати неправдиву інформацію про те, що ви афілійовані з будь\-якою фізичною чи юридичною особою (Apple зберігає за собою право відмовити в реєстрації або заблокувати будь\-який Apple або адресу електронної пошти, які можуть розглядатися як видавання себе за іншу особу або надання неправдивих відомостей про себе або бути незаконним привласненням імені або особистості іншої особи);

. порушувати авторські права, здійснювати інші порушення інтелектуальної власності (зокрема, завантажувати контент, який ви не маєте права завантажувати) або розкривати будь\-які секрети виробництва або конфіденційну інформацію в порушення угоди про конфіденційність, нерозголошення або трудового договору;

. публікувати, надсилати, передавати або іншим чином поширювати будь\-які непогоджені або несанкціоновані електронні листи, рекламні чи маркетингові матеріали, небажані повідомлення, спам або «листи щастя», зокрема масові рекламні розсилки й інформаційні оголошення;

. підроблювати заголовки будь\-яких пакетів TCP\-IP або будь\-яку іншу частину даних заголовку в електронному листі або публікації групи новин або іншим чином вставляти інформацію в заголовок із метою введення одержувачів в оману щодо походження Контенту, переданого за допомогою Сервісу («спуфінг»);

. завантажувати, публікувати, надсилати електронною поштою, передавати, зберігати чи іншим чином поширювати будь\-які матеріали, які містять віруси або будь\-який інший комп’ютерний код, файли або програми, створені з метою завдання шкоди, втручання в роботу або обмеження нормальної роботи Сервісу (або будь\-його частини), а також будь\-якого іншого комп’ютерного програмного чи апаратного забезпечення;

. втручатися в роботу або переривати роботу Сервісу (зокрема, доступ до Сервісу за допомогою автоматизованих засобів, як\-от скриптів або пошукових роботів), або будь\-яких серверів чи мереж, підключених до Сервісу, або будь\-яких політик, вимог або регламентів мереж, пов’язаних із Сервісом (зокрема, будь\-який несанкціонований доступ, використання або відстеження даних або трафіку);

. планувати або здійснювати протиправну діяльність; та/або

. збирати й зберігати особисту інформацію про будь\-яких інших користувачів Сервісу, яка буде використовуватись у зв’язку з будь\-яким із вищевказаних видів забороненої діяльності.

          C. Видалення Контенту

Ви визнаєте, що Apple не несе відповідальності або не відповідає жодним чином за будь\-який Контент, наданий іншими особами, і не зобов’язана відбирати такий Контент. Однак Apple залишає за собою право завжди визначати, чи є Контент доречним і чи відповідає він умовам цієї Угоди, і може відбирати, переміщати, відхиляти, змінювати та/або видаляти Контент в будь\-який час без попереднього повідомлення і на власний розсуд, якщо буде встановлено, що такий Контент порушує цю Угоду або є небажаним з інших міркувань.

          D. Резервне копіювання Контенту

Ви несете відповідальність за створення на власному комп’ютері або на іншому пристрої резервних копій усіх важливих документів, зображень або іншого Контенту, який ви зберігаєте або до якого маєте доступ за допомогою Сервісу. Apple застосовуватиме обґрунтовані вміння та належну дбайливість, надаючи Сервіс, але Apple не гарантує, що будь\-який Контент, який ви можете зберігати або до якого маєте доступ через Сервіс, не буде ненавмисно пошкоджено чи втрачено.

          E. Доступ до Облікового запису та Контенту

Apple зберігає за собою право вживати заходів, які, на думку Apple, є обґрунтовано необхідними або належними, для примусу до виконання та/або перевірки дотримання будь\-якої частини цієї Угоди. Ви визнаєте та погоджуєтеся, що Apple може, не несучи відповідальність перед вами, отримувати доступ до інформації про ваш Обліковий запис і будь\-який Контент, використовувати, зберігати та/або розкривати її правоохоронним органам, державним посадовим особам і/або стороннім особам, що, на думку Apple, є обґрунтовано необхідним або належним, якщо це вимагається за законом або якщо Apple добросовісно припускає, що такі доступ, використання, розкриття або збереження обґрунтовано необхідні для: (a) дотримання вимог судового процесу або запиту; (b) забезпечення дотримання цієї Угоди, зокрема розслідування будь\-якого потенційного її порушення; (c) виявлення, запобігання або вирішення проблем безпеки, шахрайства або технічних питань; (d) захисту прав, майна або безпеки Apple, її користувачів, сторонніх осіб або суспільства у встановлених законом межах.  Ви визнаєте, що Apple не несе відповідальності або не відповідає жодним чином за будь\-який Контент, наданий іншими особами, і не зобов’язана відбирати такий Контент. Однак згідно зі своєю політикою конфіденційності Apple залишає за собою право завжди визначати, чи є Контент доречним і чи відповідає він умовам цієї Угоди, і може відбирати, переміщати, відхиляти, змінювати та/або видаляти Контент у будь\-який час без попереднього повідомлення і на власний розсуд, якщо буде встановлено, що такий Контент порушує цю Угоду або є небажаним з інших міркувань.

          F. Сповіщення про авторські права — Закон про захист авторських прав у цифрову епоху (DMCA)

Якщо ви вважаєте, що ваші авторські права на Контент порушено будь\-якими користувачами Сервісу, зверніться до агента Apple з авторських прав, як це описано в нашій Політиці у сфері авторського права на https://www.apple.com/legal/trademark/claimsofcopyright.html. Apple може на свій розсуд тимчасово та/або повністю припинити дію Облікових записів користувачів, які виявилися багаторазовими порушниками.

          G. Порушення цієї Угоди

Якщо під час використання Сервісу ви натрапите на Контент, який вважатимете недоцільним або таким, що порушує умови цієї Угоди, ви можете поскаржитися на нього, надіславши листа на адресу abuse@iCloud.com.

          H. Контент, представлений або наданий вами в рамках Сервісу

1\. Ліцензія від Вас. За винятком матеріалу, який ми можемо ліцензувати для вас, Apple не заявляє права власності на матеріали та/або Контент, який ви представляєте або надаєте в рамках Сервісу. Однак, представляючи або публікуючи такий Контент у розділах Сервісу, які доступні публічно або іншим користувачам, з якими ви домовилися про спільне використання такого Контенту, ви надаєте Apple загальносвітове, без виплати роялті, невиключне право на використання, поширення, копіювання, зміну, адаптацію, опублікування, переклад, публічне виконання й публічний показ такого Контенту в Сервісі, виключно з тією метою, з якою Контент було представлено або надано, без будь\-якої компенсації або зобов’язань перед вами. Ви погоджуєтесь, що несете повну відповідальність за весь Контент, представлений або опублікований вами, що він не повинен зазіхати на права будь\-якої іншої сторони чи порушувати їх або порушувати будь\-які закони, заохочувати порушення або іншу незаконну поведінку (чи сприяти їм), або іншим чином бути непристойним, небажаним або позбавленим такту. Представляючи або публікуючи такий Контент у розділах Сервісу, доступних публічно або іншим користувачам, ви запевняєте, що є власником такого матеріалу та/або володієте всіма необхідними правами, ліцензіями й дозволами на його поширення.

2\. Зміни Контенту. Ви розумієте, що з метою надання Сервісу та надання доступу до вашого Контенту, Apple може передавати ваш Контент по різних мережах загального доступу, у різних засобах передачі інформації, а також може модифікувати або змінювати ваш Контент для дотримання технічних вимог з’єднувальних мереж, пристроїв або комп’ютерів. Ви погоджуєтеся з тим, що ліцензія за текстом Угоди дає змогу Apple вживати всі такі дії.

3\. Відомості про товарні знаки. Apple, логотип Apple, iCloud, логотип iCloud та інші товарні знаки Apple, знаки обслуговування, графічні символи й логотипи, які використовуються у зв’язку із Сервісом, є товарними знаками або зареєстрованими товарними знаками Apple Inc. у США та/або інших країнах. Список товарних знаків Apple можна знайти на сторінці https://www.apple.com/legal/trademark/appletmlist.html. Інші товарні знаки, знаки обслуговування, графічні зображення та логотипи, які використовуються у зв’язку із Сервісом, можуть належати відповідним власникам. Вам не надається право або ліцензія на жодну із вищезазначених торговельних марок, і ви далі зобов’язуєтесь не видаляти, затінювати або іншим чином не змінювати будь\-які зазначення правовласника (зокрема, повідомлення про торговельну марку та авторське право), які можуть додаватися до Сервісу або міститися в ньому.

VI. Програмне забезпечення

          A. Права власності Apple. Ви підтверджуєте та погоджуєтесь, що Apple та/або її ліцензіари володіють повним законним правом, правовим титулом і речовим правом на Сервіс і щодо нього, зокрема графіку, користувацький інтерфейс, сценарії та програмне забезпечення, які використовуються для реалізації Сервісу, і будь\-яке програмне забезпечення, надане вам у складі та/або у зв’язку із Сервісом («Програмне забезпечення»), зокрема всі наявні в них права інтелектуальної власності, зареєстровані й незареєстровані, у будь\-якому місці світу, де вони можуть існувати. Ви далі погоджуєтесь, що Сервіс (зокрема, Програмне забезпечення або будь\-яка його частина) містить інформацію про власність і конфіденційну інформацію, захищену відповідними законами про інтелектуальну власність та іншими законами, зокрема про авторське право. Ви зобов’язуєтеся не використовувати таку інформацію про власність або матеріали в будь\-якому порядку, окрім як для користування Сервісом відповідно до цієї Угоди. Жодна частина Сервісу не може бути відтворена в будь\-якій формі або будь\-яким чином, якщо це явно не дозволено умовами цієї Угоди.

          B. Ліцензія від Apple. ВИКОРИСТАННЯ ЦЬОГО ПРОГРАМНОГО ЗАБЕЗПЕЧЕННЯ ЧИ БУДЬ\-ЯКОЇ ЧАСТИНИ СЕРВІСУ, ЗА ВИНЯТКОМ ДОЗВОЛЕНОГО В ЦІЙ УГОДІ, СУВОРО ЗАБОРОНЯЄТЬСЯ, ПОРУШУЄ ПРАВА НА ІНТЕЛЕКТУАЛЬНУ ВЛАСНІСТЬ ІНШИХ ОСІБ І МОЖЕ ПРИЗВЕСТИ ДО ЗАСТОСУВАННЯ ЗАХОДІВ ЦИВІЛЬНО\-ПРАВОВОЇ ТА КРИМІНАЛЬНОЇ ВІДПОВІДАЛЬНОСТІ ЩОДО ВАС, ВКЛЮЧНО З МОЖЛИВІСТЮ ГРОШОВОЇ КОМПЕНСАЦІЇ ЗА ПОРУШЕННЯ АВТОРСЬКОГО ПРАВА.

          C. Загальнодоступна бета\-версія. Час від часу Apple може пропонувати нові та/або оновлені можливості Сервісу («Бета\-функції») в рамках Публічної бета\-програми («Програма») з метою забезпечення Apple зворотним зв’язком щодо якості та зручності Бета\-функцій. Ви розумієте та погоджуєтесь, що ваша участь у Програмі є добровільною та не створює правових відносин партнерства, посередництва або найму між вами та Apple і що компанія Apple не зобов’язана надавати вам будь\-які Бета\-функції. Apple може зробити такі Бета\-функції доступними учасникам програми за допомогою онлайн\-реєстрації або реєстрації через Сервіс. Ви розумієте й погоджуєтесь, що компанія Apple може збирати та використовувати інформацію з вашого облікового запису, пристроїв і периферійних приладів, щоб зареєструвати вас у програмі та/або визначити ваше право на участь. Ви розумієте, що можете бути не в змозі повернутися до ранішої не бета\-версії даної Бета\-функції, щойно ви зареєструєтесь у програмі. Якщо таке повернення можливо, ви не зможете перенести дані, створені в рамках Бета\-функції, до більш ранньої не бета\-версії. Використання Бета\-функцій і участь у Програмі регулюються цією Угодою та будь\-якими додатковими умовами ліцензії, які можуть окремо описувати використання Бета\-функцій. Бета\-функції надаються на умовах «ЯК Є» і «ЗА ДОСТУПНОСТІ» та можуть містити помилки або неточності, які можуть призвести до збоїв, пошкодження або втрати даних та/або інформації на пристрої та периферійних приладах (зокрема, серверах і комп’ютерах), з’єднаних з ними. Apple наполегливо рекомендує зробити резервну копію всіх даних і всієї інформації на пристрої та периферійних приладах перед участю в будь\-якій Програмі. Ви прямо визнаєте й погоджуєтеся, що будь\-яке використання Бета\-функцій відбувається на ваш страх і ризик. ВИ БЕРЕТЕ НА СЕБЕ ВСІ РИЗИКИ Й УСІ ВИТРАТИ, ПОВ’ЯЗАНІ З ВАШОЮ УЧАСТЮ В БУДЬ\-ЯКІЙ ПРОГРАМІ, ЗОКРЕМА БУДЬ\-ЯКІ ПЛАТЕЖІ ЗА ДОСТУП ДО МЕРЕЖІ ІНТЕРНЕТ, ВИТРАТИ НА РЕЗЕРВНЕ КОПІЮВАННЯ, ВИТРАТИ, ПОВ’ЯЗАНІ З ВИКОРИСТАННЯМ ВАШОГО ПРИСТРОЮ ТА ПЕРИФЕРІЙНИХ ПРИЛАДІВ І З БУДЬ\-ЯКИМИ ПОШКОДЖЕННЯМИ БУДЬ\-ЯКОГО ОБЛАДНАННЯ, ПРОГРАМНОГО ЗАБЕЗПЕЧЕННЯ, ІНФОРМАЦІЇ ТА ДАНИХ. Apple має право надавати чи не надавати вам технічну та/або іншу підтримку щодо Бета\-функцій. Якщо підтримка надається, вона буде додатковою до вашої звичайної технічної підтримки Сервісу й доступною лише в рамках Програми. Ви погоджуєтеся дотримуватися будь\-яких правил технічної підтримки чи політик, наданих вам Apple, щоб отримувати будь\-яку подібну допомогу. Apple залишає за собою право вносити зміни в умови, положення або політику Програми (зокрема, щодо припинення Програми) у будь\-який час із попереднім повідомленням або без нього й може відкликати право вашої участі в Програмі в будь\-який час. Ви визнаєте, що компанія Apple не має жодних зобов’язань із надання комерційної версії Бета\-функцій, і якщо така комерційна версія буде доступна, вона може мати особливості або функціональність, відмінні від тих, що містилися в Бета\-функціях. У рамках Програми Apple надасть вам можливість надіслати свої зауваження, пропозиції або інші відгуки щодо вашого використання Бета\-функцій. Ви погоджуєтеся з тим, що за відсутності окремої письмової угоди про інше Apple буде вільно використовувати будь\-які ваші відгуки для будь\-яких цілей.

          D. Експортний контроль. На використання Сервісу та Програмного забезпечення, зокрема передавання, публікацію або завантаження даних, програмного забезпечення чи іншого Контенту через Сервіс, можуть поширюватися закони США й інших країн щодо експорту й імпорту. Ви погоджуєтеся дотримуватися всіх чинних законів і нормативів щодо експорту й імпорту. Зокрема, Програмне забезпечення не можна експортувати або реекспортувати: (a) у будь\-які країни, на які уряд США наклав ембарго, або (b) будь\-яким особам, які входять до списку осіб особливих категорій і заборонених осіб Міністерства фінансів США чи санкційного списку осіб або організацій Міністерства торгівлі США. Використовуючи Програмне забезпечення чи Сервіс, ви заявляєте й гарантуєте, що не перебуваєте в таких країнах і не входите в ці списки. Ви також погоджуєтеся не використовувати Програмне забезпечення чи Сервіс у цілях, заборонених законодавством США, зокрема для розробки, проектування або виготовлення ракет, ядерної, хімічної або біологічної зброї. Ви далі зобов’язуєтеся не завантажувати у свій Обліковий запис будь\-які дані або програмне забезпечення, які: (a) регулюються Правилами міжнародної торгівлі зброєю; (b) не можуть бути експортовані без попереднього письмового дозволу держави, зокрема деякі типи шифрувального програмного забезпечення й вихідного коду, попередньо не отримавши такий дозвіл. Ці зобов’язання не втрачають юридичної сили після розірвання цієї Угоди.

          E. Оновлення. Час від часу Apple може оновлювати Програмне забезпечення, яке використовується Сервісом. З метою продовження вашого користування Сервісом такі оновлення можуть автоматично завантажуватися й установлюватися на вашому пристрої або комп’ютері. Такі оновлення можуть містити виправлення помилок, удосконалення чи поліпшення характеристик або зовсім нові версії Програмного забезпечення. 

VII. Припинення дії

          A. Добровільне припинення дії з вашого боку

Ви можете видалити свій  Apple і/або припинити використання Сервісу в будь\-який час. Якщо ви захочете припинити використання iCloud на вашому пристрої, ви можете відключити iCloud на пристрої, відкривши папку «Параметри» на пристрої, вибравши iCloud і натиснувши кнопку «Вийти». Для припинення дії Облікового запису та видалення вашого Apple зв’яжіться зі службою підтримки Apple на сторінці https://support.apple.com/contact/ Якщо ви припиняєте дію вашого Облікового запису та видаляєте свій Apple, ви не матимете доступу до інших продуктів і послуг Apple і сторонніх продуктів і послуг, налаштованих за допомогою цього Apple. Ця дія може бути незворотною. Усі платежі, зроблені вами до припинення використання, не підлягають відшкодуванню (якщо це явно не дозволено умовами цієї Угоди), зокрема всі платежі, зроблені завчасно за розрахунковий рік, протягом якого ви припиняєте використання. Припинення дії Облікового запису не звільняє вас від будь\-яких зобов’язань з оплати вартості наданих послуг або інших нарахувань.

          B. Припинення дії з боку Apple

Apple може в будь\-який час, за певних обставин і без попереднього повідомлення негайно припинити або призупинити дію всього або частини вашого Облікового запису та/або доступ до Сервісу. Серед причин такого припинення дії такі: (a) порушення цієї Угоди, будь\-яких інших політик або основних принципів, на які наведено посилання в цій Угоді та/або які опубліковано в Сервісі; (b) запит з вашого боку про скасування або припинення дії вашого Облікового запису; (c) запит і/або наказ правоохоронного органу, органу юстиції чи іншого органу державної влади; (d) випадки, коли надання вам Сервісу є або може стати незаконним; (e) неочікувані технічні помилки або проблеми з безпекою; (f) ваша участь у шахрайській або незаконній діяльності; (g) несплата пов’язаних із Сервісом боргів за умови, що в разі несуттєвого порушення Apple матиме право припинити дію, тільки надавши вам повідомлення за 30 днів і тільки якщо ви не виправили порушення протягом такого 30\-денного періоду. Будь\-яке таке припинення або призупинення здійснюється Apple на власний розсуд, і Apple не нестиме відповідальність перед вами або будь\-якою третьою особою за будь\-які збитки, які можуть стати результатом або виникнути в разі такого тимчасово або постійного припинення дії вашого Облікового запису та/або доступу до Сервісу. Крім того, Apple може припинити дію вашого Облікового запису, надіславши попереднє повідомлення електронною поштою за 30 днів на адресу, пов’язану з вашим обліковим записом, якщо (a) ваш Обліковий запис не діє протягом 1 (одного) року; (b) має місце припинення використання Сервісу в цілому чи його частини. Повідомлення про загальне припинення обслуговування буде надано, як описано в цьому документі, якщо тільки це не буде недоцільно через обставини, що виникають унаслідок юридичних, регулятивних або урядових дій; з метою вдосконалення безпеки користувачів, конфіденційності користувачів або технічної цілісності; для уникнення порушення обслуговування інших користувачів; через стихійне лихо, катастрофу, війну чи інші подібні причини за межами контролю з боку Apple. У разі такого припинення Apple забезпечить вам пропорційне повернення будь\-якої передоплати за поточний на цей момент оплачений період. Apple не несе відповідальності перед вами за будь\-які Зміни до Сервісу або умови обслуговування відповідно до цього розділу VIIB.

          C. Наслідки припинення дії

З моменту припинення дії Облікового запису ви можете повністю втратити доступ до Сервісу й будь\-яких його частин, зокрема свого Облікового запису, Apple, облікового запису електронної пошти та Контенту. Крім того, Apple згодом видалить інформацію та відомості, які зберігаються у вашому обліковому записі (записах) або є його частиною. Будь\-які окремі елементи Сервісу, якими ви могли користуватися з урахуванням окремих угод про ліцензування програмного забезпечення, також припинять дію відповідно до таких ліцензійних угод.

VIII. Посилання й інші сторонні матеріали

Певний Контент, елементи або характеристики Сервісу можуть містити сторонні матеріали та/або гіперпосилання на інші веб\-сайти, ресурси або Контент. Оскільки Apple може не контролювати такі сторонні сайти та/або матеріали, ви визнаєте та погоджуєтесь, що Apple не несе відповідальність за доступність таких сайтів або ресурсів, не гарантує точність будь\-яких таких сайтів або ресурсів і жодним чином не відповідає або не несе відповідальність за будь\-який Контент, рекламу, продукти або матеріали, наявні на таких сайтах або ресурсах чи доступні через них. Ви додатково визнаєте та погоджуєтесь, що Apple не несе відповідальність або не відповідає жодним чином за збитки, які ви понесете або заявите як понесені безпосередньо чи опосередковано, у результаті використання вами та/або покладання на будь\-який такий Контент, рекламу, продукцію або матеріали, наявні на таких сайтах або ресурсах чи доступні через них.

IX. ВІДМОВА ВІД ГАРАНТІЙ; ОБМЕЖЕННЯ ВІДПОВІДАЛЬНОСТІ

У ДЕЯКИХ ЮРИСДИКЦІЯХ НЕ ДОПУСКАЄТЬСЯ ВИКЛЮЧЕННЯ ПЕВНИХ ГАРАНТІЙ, ТОМУ — ТІЄЮ МІРОЮ, ЯКОЮ ТАКІ ВИКЛЮЧЕННЯ БЕЗПОСЕРЕДНЬО ЗАБОРОНЯЮТЬСЯ ЗАСТОСОВНИМ ЗАКОНОДАВСТВОМ — ДЕЯКІ З НАВЕДЕНИХ НИЖЧЕ ВИКЛЮЧЕНЬ МОЖУТЬ ВАС НЕ СТОСУВАТИСЯ.

APPLE ЗАСТОСОВУВАТИМЕ ОБҐРУНТОВАНІ ВМІННЯ Й НАЛЕЖНУ ДБАЙЛИВІСТЬ ПІД ЧАС НАДАННЯ СЕРВІСУ. ЗАЗНАЧЕНІ НИЖЧЕ ВІДМОВИ ПІДПОРЯДКОВАНІ ЦІЙ ЯВНІЙ ГАРАНТІЇ.

APPLE НЕ ГАРАНТУЄ ТА НЕ ЗАЯВЛЯЄ, ЩО ВИКОРИСТАННЯ ВАМИ СЕРВІСУ БУДЕ БЕЗПЕРЕБІЙНИМ ЧИ НЕ МАТИМЕ ПОМИЛОК, І ВИ ПОГОДЖУЄТЕСЬ, ЩО APPLE МОЖЕ ПЕРІОДИЧНО ПРИПИНЯТИ РОБОТУ СЕРВІСУ НА НЕВИЗНАЧЕНИЙ ПЕРІОД ЧАСУ АБО СКАСОВУВАТИ СЕРВІС ВІДПОВІДНО ДО УМОВ ЦІЄЇ УГОДИ.

ВИ ЯВНО РОЗУМІЄТЕ Й ПОГОДЖУЄТЕСЬ, ЩО СЕРВІС НАДАЄТЬСЯ НА ОСНОВІ «ЯК Є» І «ЗА ДОСТУПНОСТІ». APPLE І ЇЇ АФІЛІЙОВАНІ ОСОБИ, ДОЧІРНІ КОМПАНІЇ, ПОСАДОВІ ОСОБИ, ДИРЕКТОРИ, СПІВРОБІТНИКИ, АГЕНТИ, ПАРТНЕРИ ТА ЛІЦЕНЗІАРИ ЯВНО ВІДМОВЛЯЮТЬСЯ ВІД БУДЬ\-ЯКИХ ГАРАНТІЙ, ПРЯМИХ АБО НЕПРЯМИХ, ЗОКРЕМА НЕПРЯМИХ ГАРАНТІЙ ТОВАРНОЇ ПРИДАТНОСТІ, ВІДПОВІДНОСТІ ПЕВНІЙ ЦІЛІ ТА НЕПОРУШЕННЯ АВТОРСЬКИХ ПРАВ. ЗОКРЕМА, APPLE І ЇЇ АФІЛІЙОВАНІ ОСОБИ, ДОЧІРНІ КОМПАНІЇ, ПОСАДОВІ ОСОБИ, ДИРЕКТОРИ, СПІВРОБІТНИКИ, АГЕНТИ, ПАРТНЕРИ ТА ЛІЦЕНЗІАРИ НЕ ГАРАНТУЮТЬ, ЩО: (I) СЕРВІС ВІДПОВІДАТИМЕ ВАШИМ ВИМОГАМ; (II) ВИКОРИСТАННЯ ВАМИ СЕРВІСУ БУДЕ СВОЄЧАСНИМ, БЕЗПЕРЕБІЙНИМ, ЗАХИЩЕНИМ АБО БЕЗПОМИЛКОВИМ; (III) БУДЬ\-ЯКА ІНФОРМАЦІЯ, ОТРИМАНА ВАМИ В РЕЗУЛЬТАТІ ВИКОРИСТАННЯ СЕРВІСУ, БУДЕ ТОЧНОЮ АБО НАДІЙНОЮ; (IV) УСІ ДЕФЕКТИ АБО ПОМИЛКИ В ПРОГРАМНОМУ ЗАБЕЗПЕЧЕННІ, НАДАНОМУ ВАМ У РАМКАХ КОРИСТУВАННЯ СЕРВІСОМ, БУДЕ ВИПРАВЛЕНО.

APPLE НЕ ЗАПЕВНЯЄ АБО НЕ ГАРАНТУЄ, ЩО СЕРВІС НЕ ЗАЗНАЄ ЗБИТКІВ, ПОШКОДЖЕННЯ, АТАКИ, ВІРУСІВ, ВТРУЧАННЯ, ХАКЕРСЬКИХ ДІЙ АБО ІНШОГО ВТОРГНЕННЯ ЧЕРЕЗ СИСТЕМИ БЕЗПЕКИ, І APPLE ЗНІМАЄ ІЗ СЕБЕ БУДЬ\-ЯКУ ВІДПОВІДАЛЬНІСТЬ СТОСОВНО ЦЬОГО.

ВИ ЗДІЙСНЮЄТЕ ДОСТУП ДО БУДЬ\-ЯКОГО МАТЕРІАЛУ, ЗАВАНТАЖЕНОГО АБО ІНШИМ ЧИНОМ ОТРИМАНОГО ШЛЯХОМ ВИКОРИСТАННЯ СЕРВІСУ, НА СВІЙ ВЛАСНИЙ РОЗСУД І НА СВІЙ РИЗИК І НЕСТИМЕТЕ ОДНООСІБНУ ВІДПОВІДАЛЬНІСТЬ ЗА БУДЬ\-ЯКЕ ПОШКОДЖЕННЯ ВАШОГО ПРИСТРОЮ, КОМП’ЮТЕРА АБО ВТРАТУ ДАНИХ УНАСЛІДОК ЗАВАНТАЖЕННЯ БУДЬ\-ЯКОГО ТАКОГО МАТЕРІАЛУ. ВИ ДАЛІ ВИЗНАЄТЕ, ЩО СЕРВІС НЕ ПРИЗНАЧЕНО АБО ВІН НЕ ПІДХОДИТЬ ДЛЯ ВИКОРИСТАННЯ В СИТУАЦІЯХ АБО В СЕРЕДОВИЩІ, ДЕ НЕСПРАВНІСТЬ, ЗАТРИМКА В ЧАСІ, ПОМИЛКИ АБО НЕТОЧНОСТІ В КОНТЕНТІ, ВІДОМОСТЯХ АБО ІНФОРМАЦІЇ, НАДАНИХ СЕРВІСОМ, МОЖУТЬ ПРИЗВЕСТИ ДО СМЕРТІ, ТРАВМ, СЕРЙОЗНОЇ ФІЗИЧНОЇ ШКОДИ АБО ШКОДИ ДОВКІЛЛЮ.

          ОБМЕЖЕННЯ ВІДПОВІДАЛЬНОСТІ

ДЕЯКІ ЮРИСДИКЦІЇ НЕ ДОЗВОЛЯЮТЬ ВИКЛЮЧЕННЯ АБО ОБМЕЖЕННЯ ВІДПОВІДАЛЬНОСТІ З БОКУ ПОСТАЧАЛЬНИКІВ ПОСЛУГ. У МЕЖАХ ТОГО, ЩО ТАКІ ВИКЛЮЧЕННЯ БЕЗПОСЕРЕДНЬО ЗАБОРОНЯЮТЬСЯ ЧИННИМ ЗАКОНОДАВСТВОМ, ДЕЯКІ НАВЕДЕНІ НИЖЧЕ ВИНЯТКИ МОЖУТЬ НЕ ПОШИРЮВАТИСЯ НА ВАС.

APPLE ЗАСТОСОВУВАТИМЕ ОБҐРУНТОВАНІ ВМІННЯ Й НАЛЕЖНУ ДБАЙЛИВІСТЬ ПІД ЧАС НАДАННЯ СЕРВІСУ. ЗАЗНАЧЕНІ НИЖЧЕ ОБМЕЖЕННЯ НЕ ЗАСТОСОВУЮТЬСЯ ЩОДО ЗБИТКІВ УНАСЛІДОК (A) НЕВИКОРИСТАННЯ ОБҐРУНТОВАНИХ УМІНЬ І НАЛЕЖНОЇ ДБАЙЛИВОСТІ З БОКУ APPLE; (B) ГРУБОЇ НЕДБАЛОСТІ, НАВМИСНОЇ НЕПРАВОМІРНОЇ ПОВЕДІНКИ АБО ШАХРАЙСТВА APPLE; (C) СМЕРТІ АБО ТРАВМ.

ВИ ЯВНО РОЗУМІЄТЕ Й ПОГОДЖУЄТЕСЯ, ЩО APPLE І ЇЇ АФІЛІЙОВАНІ ОСОБИ, ДОЧІРНІ КОМПАНІЇ, ПОСАДОВІ ОСОБИ, ДИРЕКТОРИ, СПІВРОБІТНИКИ, АГЕНТИ, ПАРТНЕРИ ТА ЛІЦЕНЗІАРИ НЕ НЕСУТЬ ВІДПОВІДАЛЬНОСТІ ПЕРЕД ВАМИ ЗА БУДЬ\-ЯКІ ПРЯМІ, НЕПРЯМІ, ВИПАДКОВІ, ФАКТИЧНІ, ПОБІЧНІ АБО ШТРАФНІ ЗБИТКИ, ЗОКРЕМА ЗБИТКИ, ЗУМОВЛЕНІ ВТРАТОЮ ПРИБУТКІВ, РЕПУТАЦІЇ, ВИКОРИСТАННЯ, ДАНИХ, ВИДАТКАМИ НА ПОСТАЧАННЯ ЧИ ЗАМІНУ ТОВАРІВ АБО ПОСЛУГ, АБО ІНШІ НЕМАТЕРІАЛЬНІ ЗБИТКИ (НАВІТЬ ЯКЩО APPLE БУЛО ЗАВЧАСНО ІНФОРМОВАНО ПРО МОЖЛИВІСТЬ ЇХНЬОГО ВИНИКНЕННЯ) В РЕЗУЛЬТАТІ: (I) ВИКОРИСТАННЯ АБО НЕМОЖЛИВОСТІ ВИКОРИСТАННЯ СЕРВІСУ; (II) БУДЬ\-ЯКИХ ВНЕСЕНИХ У СЕРВІС ЗМІН, ТИМЧАСОВОГО АБО ПОСТІЙНОГО ПРИПИНЕННЯ СЕРВІСУ АБО БУДЬ\-ЯКОЇ ЙОГО ЧАСТИНИ; (III) НЕСАНКЦІОНОВАНОГО ДОСТУПУ АБО ЗМІНИ ВАШИХ ПОВІДОМЛЕНЬ АБО ДАНИХ; (IV) СТИРАННЯ, ПОШКОДЖЕННЯ ЧИ НЕСПРОМОЖНОСТІ ЗБЕРЕГТИ, НАДІСЛАТИ АБО ОТРИМАТИ ВАШІ ПОВІДОМЛЕННЯ АБО ДАНІ В СЕРВІСІ АБО ЧЕРЕЗ СЕРВІС; (V) ЗАЯВ АБО ПОВЕДІНКИ БУДЬ\-ЯКИХ ТРЕТІХ ОСІБ СТОСОВНО СЕРВІСУ; (VI) БУДЬ\-ЯКОГО ІНШОГО ПИТАННЯ, ЯКЕ СТОСУЄТЬСЯ СЕРВІСУ.

          ЗВІЛЬНЕННЯ ВІД ВІДПОВІДАЛЬНОСТІ

У дозволеному чинним законодавством обсязі Ви погоджуєтеся захищати, звільняти від відповідальності та звільняти Apple, її афілійованих осіб, дочірні компанії, посадових осіб, директорів, співробітників, агентів, партнерів і ліцензіарів від будь\-яких претензій чи вимог, включаючи обґрунтовані судові витрати, понесені третіми особами, які пов’язані або випливають з: (a) будь\-якого Контенту, який ви надсилаєте, публікуєте, передаєте або іншим чином надаєте за допомогою Сервісу; (b) використання вами Сервісу; (c) будь\-якого порушення вами цієї Угоди; (d) будь\-яких зважених дій із боку Apple у рамках розслідування за підозрою в порушенні цієї Угоди або в результаті висновку або рішення Apple про те, що мав місце факт порушення Угоди; (e) порушення вами будь\-яких прав іншої особи. Це означає, що ви не можете подавати позов проти Apple, її афілійованих осіб, дочірніх компаній, посадових осіб, директорів, співробітників, агентів, партнерів і ліцензіарів у результаті їхнього зваженого рішення видалити будь\-яку інформацію або Контент або відмовити в їх обробці, попередити вас, постійно або тимчасово припинити ваш доступ до Сервісу або вжити будь\-які інші дії під час розслідування за підозрою в порушенні або в результаті висновку Apple про те, що мав місце факт порушення цієї Угоди. Це положення про відмову й звільнення від відповідальності стосується всіх порушень, описаних або передбачених у цій Угоді. Це зобов’язання зберігає силу після розірвання або закінчення строку дії цієї Угоди та/або використання вами Сервісу. Ви визнаєте, що несете відповідальність за будь\-яке використання Сервісу за допомогою свого Облікового запису, і що ця Угода поширюється на будь\-яке використання вашого Облікового запису. Ви зобов’язуєтеся дотримуватися цієї Угоди, захищати, звільняти Apple від відповідальності й усіх претензій і вимог, які випливають із використання Облікового запису, незалежно від того, чи було таке використання явно дозволено вами.

X. ЗАГАЛЬНІ ПОЛОЖЕННЯ

          A. Повідомлення

Apple може надавати вам повідомлення стосовно Сервісу, зокрема зміни до цієї Угоди, на вашу адресу електронної пошти iCloud (та/або іншу альтернативну адресу електронної пошти, пов’язану з вашим Обліковим записом, якщо таку адресу надано), iMessage або SMS, звичайною поштою або через публікації на нашому сайті та/або в Сервісі.

Якщо ви перебуваєте в Індії, згідно з «Правилами у сфері інформаційних технологій (Інструкції для посередників) 2021 року» претензії та скарги слід надсилати зазначеному нижче працівнику.

У випадках, які передбачено «Інструкціями для посередників»:

Співробітник із розгляду скарг:  Нікхіл Пай 

Вебформа:  Apple.co/IndiaGrievanceIntermediaries

Важлива примітка. 

Зверніть увагу, що вищенаведену вебформу зв’язку зі співробітником із розгляду скарг слід використовувати тільки для звернень зі скаргами, що підпадають під «Правила у сфері інформаційних технологій (Інструкції для посередників) 2021 року» та стосуються iCloud.

          B. Регулююче законодавство

Окрім як у межах, явно визначених у пункті нижче, ця Угода та відносини між вами й Apple мають регулюватися законодавством штату Каліфорнія за винятком положень колізійного права. Ви й компанія Apple зобов’язуєтеся підкорятись особистій і виключній юрисдикції судів, розташованих на території округу Санта\-Клара, Каліфорнія, для вирішення будь\-яких спорів або претензій, які випливають із цієї Угоди. Якщо (a) ви не є громадянином США; (б) ви не проживаєте в США постійно; (в) ви не здійснюєте доступ до Сервісу зі США; (г) ви є громадянином однієї із країн, зазначених нижче, ви погоджуєтеся з тим, що будь\-який спір або претензія, які випливають із цієї Угоди, мають регулюватися застосовним законодавством, визначеним нижче, за винятком будь\-яких положень колізійного права, і ви цим невідворотно підлягаєте невиключній юрисдикції судів, розташованих у штаті, провінції або країні, визначеній нижче, право якої є регулюючим.

Якщо ви громадянин будь\-якої країни Євросоюзу або Сполученого Королівства, Швейцарії, Норвегії або Ісландії, регулюючим законодавством буде законодавство й суди вашого звичайного місця проживання.

Якщо ви є громадянином Японії, регулюючим законодавством буде законодавство Японії, а місцем урегулювання суперечок буде Токіо, Японія.

Закон, відомий як Конвенція ООН про договори міжнародної купівлі\-продажу товарів, не застосовується до цієї Угоди.

          C. Повнота угоди

Ця Угода являє собою повну угоду між вами й Apple, регулює використання вами Сервісу й повністю скасовує всі попередні угоди між вами й Apple щодо Сервісу. На вас можуть також поширюватися додаткові умови, які можуть застосовуватися під час використання вами послуг афілійованих осіб, стороннього контенту або програмного забезпечення. Якщо будь\-яка частина цієї Угоди визнається недійсною або не забезпеченою правовою санкцією, така частина повинна тлумачитися в порядку, відповідному чинному законодавству, щоб максимально відобразити початкові наміри сторін, а інші її частини зберігатимуть повну юридичну силу й дію. Неспроможність Apple застосувати будь\-яке право або положення цієї Угоди не є відмовою від них. Якщо інше явно не зазначено в цій Угоді, ви погоджуєтеся, що ця Угода не має сторонніх бенефіціарів.

          D. Apple у цьому документі означає такі компанії:

• Apple Inc., розташовану за адресою: One Apple Park Way, Cupertino, California, для користувачів із США, включаючи Пуерто\-Рико;

• Apple Canada Inc., розташовану за адресою: 120 Bremner Blvd., Suite 1600, Toronto ON M5J 0A8, Canada, для користувачів із Канади;

• Apple Services LATAM LLC, розташовану за адресою 1 Alhambra Plaza, Ste 700 Coral Gables, Florida, для користувачів із Мексики, Центральної або Південної Америки або країни чи території Карибського басейну (за винятком Пуерто\-Рико);

• iTunes K.K., розташовану за адресою Roppongi Hills, 6\-10\-1 Roppongi, Minato\-ku, Tokyo 106\-6140, Tokyo, для користувачів у Японії. 

• Apple Pty Limited, розташовану за адресою Level 3, 20 Martin Place, Sydney NSW 2000, Australia, для користувачів з Австралії чи Нової Зеландії, зокрема з їхніх територій і афілійованих адміністративно\-територіальних одиниць;

УКЛАДАННЯ ЕЛЕКТРОННИХ ДОГОВОРІВ

Використання вами Сервісу передбачає можливість укладення договорів та/або здійснення операцій в електронному вигляді. ВИ РОЗУМІЄТЕ, ЩО ВСІ ВАШІ ЗАЯВИ В ЕЛЕКТРОННОМУ ВИГЛЯДІ МІСТЯТЬ ВАШУ ЗГОДУ Й НАМІР ВИКОНУВАТИ УМОВИ ТАКИХ ДОГОВОРІВ І ТРАНЗАКЦІЙ, А ТАКОЖ ОПЛАЧУВАТИ ЇХ. ВАШІ ЗГОДА Й НАМІР ДОТРИМУВАТИСЯ ПОЛОЖЕНЬ ЕЛЕКТРОННОЇ КОМУНІКАЦІЇ СТОСУЮТЬСЯ ВСІХ ЗАПИСІВ ЩОДО ВСІХ ТРАНЗАКЦІЙ, ЯКІ ВИ УКЛАЛИ В РАМКАХ ЦЬОГО СЕРВІСУ, ВКЛЮЧАЮЧИ ПОВІДОМЛЕННЯ ПРО СКАСУВАННЯ, ПОЛІТИКИ, КОНТРАКТИ ТА ПРОГРАМИ. Щоб мати доступ до ваших електронних записів і зберігати їх, від вас може знадобитися мати в наявності певне апаратне та програмне забезпечення, за яке ви несете одноосібну відповідальність.

          E. Конфіденційність

Використання Сервісу регулюється Політикою конфіденційності Apple, яка доступна за адресою https://www.apple.com/legal/privacy/.

Останнє оновлення: 16 вересня 2024 р.
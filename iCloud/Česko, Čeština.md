

Vítejte ve službě iCloud
------------------------

TÍMTO PRÁVNÍM UJEDNÁNÍM MEZI VÁMI A SPOLEČNOSTÍ APPLE SE ŘÍDÍ VAŠE POUŽÍVÁNÍ PRODUKTU, SOFTWARU, SLUŽEB A WEBOVÝCH STRÁNEK iCLOUD (SOUHRNNĚ OZNAČOVANÝCH POJMEM „SLUŽBA iCLOUD“). JE DŮLEŽITÉ, ABYSTE SI PŘEČETLI NÁSLEDUJÍCÍ PODMÍNKY A POROZUMĚLI JIM. KLIKNUTÍM NA „SOUHLASÍM“ VYJADŘUJETE SVŮJ SOUHLAS S TÍM, ŽE TYTO PODMÍNKY BUDOU PLATIT, POKUD SE ROZHODNETE KE SLUŽBĚ iCLOUD PŘISTUPOVAT NEBO JI POUŽÍVAT.Společnost Apple je poskytovatelem služby iCloud, která vám umožňuje využívat určité internetové služby zahrnující ukládání vašeho osobního obsahu (jako jsou kontakty, kalendáře, fotografie, poznámky, připomínky, dokumenty, data aplikací a e\-mail na iCloudu) a zpřístupnění tohoto obsahu na vašich kompatibilních zařízeních a počítačích, a určité služby založené na poloze, a to výhradně za podmínek uvedených v tomto ujednání. iCloud se aktivuje automaticky v případě, že používáte zařízení se systémem iOS 9 nebo novějším a během nastavení zařízení se přihlásíte pod svým účtem Apple (dříve „Apple ID“), pokud ovšem neprovádíte upgrade zařízení a dříve jste nezvolili možnost iCloud neaktivovat. V případě potřeby můžete iCloud deaktivovat v Nastavení. Po aktivaci iCloudu bude váš obsah automaticky ukládán společností Apple na serverech Apple nebo serverech poskytovaných třetími stranami tak, abyste k němu později mohli přistupovat nebo si ho mohli nechat bezdrátově zasílat do svých dalších zařízení a počítačů podporujících iCloud. 

I. POŽADAVKY PODMIŇUJÍCÍ POUŽÍVÁNÍ SLUŽBY iCLOUD

          A. Věk. Služba iCloud je k dispozici pouze osobám starším 13 let (resp. osobám, které dosáhly ekvivalentního minimálního věku platného v příslušné jurisdikci), pokud vám není méně než 13 let a nebyl vám přidělen účet Apple na žádost schválené vzdělávací instituce nebo vám je nevytvořil rodič nebo zákonný zástupce v rámci využívání funkce Rodinné sdílení. Bez ověřitelného souhlasu rodičů vědomě neshromažďujeme, nepoužíváme ani nezpřístupňujeme osobní údaje dětí mladších 13 let nebo obdobného věku stanoveného v příslušné jurisdikci.  Rodiče a zákonní zástupci by také měli nezletilým připomínat, že konverzace s cizími lidmi na internetu může být nebezpečná, a přijmout vhodná opatření k ochraně dětí včetně dohledu nad tím, jak službu iCloud využívají.

Službu iCloud nesmíte používat, pokud patříte k osobám, jimž její použití zakazují zákony USA nebo jiných příslušných jurisdikcí včetně země vašeho pobytu nebo země, odkud službu iCloud používáte. Přijetím tohoto ujednání stvrzujete, že výše uvedeným ustanovením rozumíte a souhlasíte s nimi.          B. Zařízení a účty. K používání služby iCloud může být potřeba kompatibilní zařízení, přístup k internetu, určitý software (může být zpoplatněn) a pravidelné aktualizace. Vliv na používání služby iCloud může mít také kvalita a výkon těchto faktorů. Společnost Apple si vyhrazuje právo omezit počet účtů na iCloudu („účtů“), které můžou být z jednoho zařízení vytvořeny, a také počet zařízení přidružených k jednomu účtu. Některé transakce a funkce můžou vyžadovat použití nejnovější verze požadovaného softwaru. Souhlasíte s tím, že za splnění těchto požadavků odpovídáte vy.           C. Omezení používání.  Souhlasíte s tím, že budete službu iCloud používat výhradně pro účely povolené tímto ujednáním a pouze v rozsahu, který připouštějí příslušné zákony, předpisy a obecně uznávaná praxe v příslušné jurisdikci. Vašemu účtu je přidělen úložný prostor o kapacitě 5 GB, jak je uvedeno na stránkách s popisem služby iCloud. Další kapacitu je možné dokoupit způsobem popsaným níže. Překračování platných a přiměřených limitů šířky pásma a kapacity úložného prostoru (například prostoru pro zálohování nebo e\-mailový účet) je zakázáno a může vést k tomu, že nebudete moct zálohovat na iCloud, přidat dokumenty nebo přijmout novou poštu zaslanou na vaši e\-mailovou adresu na iCloudu. Pokud vaše používání služby iCloud nebo jiné jednání úmyslně či neúmyslně ohrozí schopnost společnosti Apple poskytovat službu iCloud nebo jiné systémy, bude společnost Apple oprávněna podniknout veškeré přiměřené kroky k ochraně služby iCloud a systémů Apple včetně případného pozastavení vašeho přístupu ke službě iCloud. Opakované porušování limitů může mít za následek zrušení vašeho účtu.

Pokud jste subjekt označovaný jako „covered entity“ nebo obchodní partner, případně jejich zástupce (podle definice těchto pojmů v § 160\.103 předpisu 45 CFR), souhlasíte s tím, že nebudete využívat žádné komponenty či funkce iCloudu k vytváření, přijímání, správě nebo přenosu jakýchkoli „chráněných zdravotních informací“ (podle definice tohoto pojmu v § 160\.103 předpisu 45 CFR) ani nebudete iCloud využívat žádným jiným způsobem, který by ze společnosti Apple nebo kterékoli její dceřiné společnosti činil vašeho obchodního partnera nebo obchodního partnera jakékoli třetí strany.          D. Dostupnost služby iCloud. Služba iCloud a její jednotlivé funkce a části nemusí být v některých jazycích a zemích k dispozici a společnost Apple nečiní žádné prohlášení v tom smyslu, že by služba iCloud nebo kterákoli její funkce či část byla vhodná nebo dostupná k použití na jakémkoli konkrétním místě. Pokud se rozhodnete používat službu iCloud a přistupovat k ní, činíte tak z vlastní iniciativy a odpovídáte za dodržování všech příslušných zákonů.          E. Změny ve službě iCloud.  Společnost Apple si vyhrazuje právo toto ujednání kdykoli změnit a stanovit nové nebo doplňující podmínky vašeho používání služby iCloud s tím, že vám 30 dnů předem oznámí jakékoli podstatné nepříznivé změny služby iCloud nebo příslušných podmínek služby s výjimkou případů, kdy by takové oznámení nebylo přiměřené vzhledem k okolnostem souvisejícím s právními, regulačními nebo státními opatřeními, vzhledem k řešení otázek bezpečnosti či soukromí uživatelů, technické integrity nebo rizika přerušení poskytování služeb jiným uživatelům anebo vzhledem k přírodní pohromě, katastrofické události, válce nebo jiné podobné situaci, která nemůže být v rozumné míře pod kontrolou společnosti Apple. Pokud jde o placené služby iCloudu, například službu iCloud\+ definovanou níže, společnost Apple neprovede ve službě iCloud do konce vašeho aktuálního placeného období žádnou podstatnou nepříznivou změnu, jestliže taková změna nebude přiměřeně nezbytná k zajištění právních, regulačních nebo státních opatření, k vyřešení otázek bezpečnosti či soukromí uživatelů, technické integrity nebo rizika přerušení poskytování služeb jiným uživatelům anebo k odvrácení problémů vzniklých v důsledku přírodní pohromy, katastrofické události, války nebo jiné podobné situace, která nemůže být v rozumné míře pod kontrolou společnosti Apple. Pokud společnost Apple provede podstatné nepříznivé změny služby iCloud nebo podmínek použití, máte právo toto ujednání vypovědět a zrušit svůj účet; společnost Apple vám v takovém případě vrátí poměrnou část jakékoli vámi předem zaplacené částky za aktuální placené období. Společnost Apple vůči vám neponese odpovědnost za žádné změny služby iCloud ani podmínek služby provedené v souladu s tímto oddílem I.E.

II. FUNKCE A SLUŽBY          A. Fotky            1\.  Fotky na iCloudu. Pokud aktivujete službu Fotky na iCloudu, budou vaše fotografie, videa, metadata a veškeré úpravy provedené v aplikaci Fotky na vašem iOS zařízení, počítači se systémem macOS nebo na PC s Windows automaticky odesílány a ukládány na iCloud a potom přenášeny do všech vašich ostatních zařízení a počítačů s aktivovanou službou Fotky na iCloudu. Rozlišení fotografií a videí závisí na nastavení zařízení a velikosti dostupného úložného prostoru.  Fotografie a videa si můžete kdykoli stáhnout v plném rozlišení.            2\. Sdílená alba.  Pokud používáte službu Sdílená alba, společnost Apple uchová veškeré vaše sdílené fotografie a videa, dokud je neodstraníte. Ke sdíleným fotografiím a videím můžete přistupovat ze  zařízení, které má přístup ke službě Sdílená alba. Lidé pozvaní do služby Sdílená alba můžou tyto fotografie a videa prohlížet, ukládat, kopírovat a sdílet a také přidávat vlastní fotografie, videa a komentáře.  Pokud se rozhodnete používat službu Sdílená alba ke sdílení fotografií prostřednictvím webového odkazu, budou tyto fotografie veřejně dostupné každému, komu byl tento webový odkaz poskytnut nebo kdo k němu má přístup. Pokud chcete ukončit sdílení jednotlivých fotografií, videí, komentářů či celých sdílených alb, můžete je kdykoli odstranit.  Obsah dříve zkopírovaný ze sdíleného alba do jiného zařízení nebo počítače však smazán nebude.  

            3\. Sdílená knihovna fotek.  Pokud máte zapnuté Fotky na iCloudu, můžete vytvořit jednu sdílenou knihovnu nebo se připojit k jedné sdílené knihovně až s pěti dalšími lidmi.  Když přidáte fotky a videa do sdílené knihovny fotek, přesunou se z vaší osobní knihovny do sdílené knihovny. Všichni účastníci mají ve sdílené knihovně stejná oprávnění k přidávání, úpravám a mazání obsahu. Všichni účastníci mají ve sdílené knihovně přístup k jejímu obsahu, ale tento obsah se započítává jenom do kvóty úložiště na iCloudu osoby, která sdílenou knihovnu vytvořila.  Pokud vlastníkovi knihovny dojde úložiště na iCloudu, nepůjde do sdílené knihovny přidávat žádný další obsah a přestanou se synchronizovat změny, jako jsou úpravy, oblíbené položky a úpravy metadat.  Uživatelé mladší 13 let (nebo odpovídajícího minimálního věku v příslušné jurisdikci) s účtem Apple založeným rodičem nebo opatrovníkem můžou být účastníky jenom ve sdílené knihovně fotek, ke které jsou připojení ostatní členové rodiny.

          B. Sdílení složek a souborů. Pokud používáte sdílení složek a souborů na iCloudu, společnost Apple uchová veškeré sdílené soubory, dokud je neodstraníte.  Ke svým sdíleným souborům můžete přistupovat z kteréhokoli svého zařízení Apple se zapnutou funkcí iCloud Drive. Dalším lidem můžete udělit přístup s oprávněním k prohlížení, ukládání, kopírování nebo úpravám.  Můžete se rozhodnout, zda chcete ostatním povolit úpravy nebo jen prohlížení.  Když budete prostřednictvím sdílení složek a souborů na iCloudu sdílet soubory přes webový odkaz, budou tyto soubory veřejně přístupné pro kohokoli, kdo bude webový odkaz mít.  Sdílení jakéhokoli souboru můžete kdykoli odvolat.  Pokud sdílení souborů ukončíte, dojde k odstranění souborů z iCloud Drivu na zařízeních všech uživatelů. Pokud si ale uživatelé zkopírovali některé soubory na jiná zařízení nebo počítače, tyto kopie odstraněny nebudou.          C. Mail Drop. Pokud jste přihlášeni k iCloudu a používáte aplikaci macOS Mail nebo iCloud Mail na internetu k odesílání e\-mailů s velkými přílohami, můžete použít službu Mail Drop.  Při používání Mail Dropu se velké přílohy dočasně ukládají na serverech iCloudu, které pomáhají s jejich doručením. V závislosti na tom, jakého e\-mailového klienta příjemce používá, pošle společnost Apple příjemci buď odkaz, nebo náhled přílohy. Dočasné ukládání velkých e\-mailových příloh se nezapočítává do limitu úložiště na iCloudu. Další informace o Mail Dropu najdete na stránce https://support.apple.com/HT203093\. 

          D. Aplikace třetích stran. Přihlášením k určitým aplikacím třetích stran pomocí vašich přihlašovacích údajů k iCloudu vyjadřujete svůj souhlas s tím, že tyto aplikace budou moct ukládat data ve vašem osobním účtu na iCloudu a společnost Apple bude moct tato data shromažďovat, uchovávat a zpracovávat v zastoupení příslušných vývojářů těchto aplikací třetích stran v souvislosti s vaším využíváním služby iCloud a těchto aplikací. Data, která aplikace uloží ve vašem osobním účtu na iCloudu, se započítávají do vašeho limitu úložného prostoru.  Tato data můžou být sdílena s jinými aplikacemi, které si stáhnete od stejného vývojáře aplikací.           E. Rodinné sdílení. Díky funkci Rodinné sdílení můžete sdílet určitý zakoupený obsah, například nákupy v App Storu nebo předplatná Apple, s rodinnými příslušníky. Kromě toho s nimi můžete sdílet i další obsah jako fotografie, kalendáře, polohu nebo informace o času u obrazovky, podle toho, která data se vaše rodina rozhodne sdílet.  Můžete také sdílet některá předplatná a nákupy v aplikacích třetích stran.  Další informace o sdílení vašich nákupů obsahu najdete v podmínkách mediálních služeb společnosti Apple na adrese https://www.apple.com/legal/internet\-services/itunes/ww.  Další informace o sdílení obsahu, informací o využívání zařízení a polohy s rodinnými příslušníky najdete na stránce https://www.apple.com/family\-sharing/.

          F. Výhradně webový účet na iCloudu.  Pokud si ve službě iCloud založíte výhradně webový účet na zařízení nebo počítači jiné značky než Apple, budete mít přístup jen k omezené sadě funkcí služby iCloud. Získáte 1 GB volného úložného prostoru a u výhradně webového účtu nebudete mít možnost tuto velikost navýšit. Podmínkou přístupu ke službě iCloud prostřednictvím výhradně webového účtu je váš souhlas se všemi příslušnými podmínkami uvedenými v tomto ujednání, zejména se všemi požadavky na používání služby iCloud, omezeními použití, podmínkami dostupnosti, podmínkami veřejných betaverzí, odmítnutím záruk, pravidly, která se týkají vašeho obsahu a jednání, a podmínkami ukončení. Podmínky uvedené v tomto ujednání týkající se funkcí, ke kterým uživatelé výhradně webových účtů nemají přístup, se na vás nebudou vztahovat. Patří sem například používání polohových služeb a hrazení poplatků za upgrade úložiště na iCloudu. Dále souhlasíte s tím, že pokud pro přístup ke svému výhradně webovému účtu později použijete zařízení nebo počítač značky Apple, bez ohledu na to, zda jste vlastníkem tohoto zařízení nebo počítače, společnost Apple může automaticky převést váš výhradně webový účet na standardní účet na iCloudu a poskytnout vám všechny dostupné funkce služby iCloud, včetně rozšířené bezplatné kapacity úložiště. Pokud se rozhodnete použít pro přístup ke svému výhradně webovému účtu zařízení nebo počítač značky Apple a následně bude váš účet převeden na plně funkční službu iCloud, souhlasíte s tím, že se na vaše používání služby iCloud budou vztahovat všechny podmínky uvedené v tomto ujednání. Pokud nechcete, aby vám byl zřízen standardní účet na iCloudu, nepřihlašujte se ke svému výhradně webovému účtu ze zařízení nebo počítače Apple.          G. iCloud\+.  „iCloud\+“ je prémiové předplatné iCloudu, které zahrnuje přístup k většímu úložišti a určitým prémiovým funkcím.  Tarify předplatného iCloudu\+ se označují jako předplatná iCloudu\+.  V závislosti na vašich místních požadavcích můžete získat některé nebo všechny z následujících funkcí iCloudu\+, pokud máte předplatné iCloudu\+ nebo s vámi někdo sdílí své předplatné iCloudu\+ v rámci vaší skupiny Rodinného sdílení:

            1\. Soukromý přenos.  Soukromý přenos zvyšuje soukromí a zabezpečení vašeho připojení a procházení webu tím, že šifruje váš internetový přenos a data posílá minimálně přes dva mezičlánky internetového přenosu.  Při používání Soukromého přenosu se některé weby nemusejí chovat podle očekávání, například budou zobrazovat obsah pro nesprávnou oblast nebo budou vyžadovat dodatečné kroky přihlášení. Soukromý přenos můžete v nastaveních iCloudu kdykoli zapnout nebo vypnout. Kromě toho může Soukromý přenos způsobit, že váš poskytovatel internetu nebude moct vyloučit využitá data z objemu dat započítaných do datového limitu, což může vést k dodatečným poplatkům poskytovateli internetu.  Soukromý přenos může být zpočátku dostupný jako betaverze. V takovém případě se jedná o funkci v betaverzi podléhající ustanovením v části VI.C. (Veřejná betaverze).

             2\. Skrýt můj e\-mail.  Funkce Skrýt můj e\-mail vám může náhodně vygenerovat jedinečnou e\-mailovou adresu, ze které se budou e\-maily přeposílat na e\-mailovou adresu, kterou určíte.  Apple si vyhrazuje právo omezit počet e\-mailových adres dostupných prostřednictvím této funkce nebo ukončit používání aliasu, pokud půjde o používání porušující podmínky tohoto ujednání.               3\. Zabezpečení videa přes HomeKit.  Zabezpečené video HomeKitu v iCloudu\+ umožňuje ukládat si na iCloudu videozáznamy z kompatibilních domácích bezpečnostních kamer a vzdáleně je přehrávat.  Zabezpečené video HomeKitu vyžaduje podporovaný tarif iCloudu\+, kompatibilní bezpečnostní kameru s podporou HomeKitu a HomePod, Apple TV nebo iPad nastavené jako domácí centrála.  Některé tarify iCloudu\+ můžou omezovat počet kamer nebo dostupných videostreamů.               4\. Vlastní e\-mailové domény.  Můžete si personalizovat e\-mailovou adresu na iCloudu vlastním názvem domény (pokud je k dispozici) a pozvat členy rodiny, aby s touto doménou propojili i své e\-mailové účty na iCloudu.  Každý může mít až tři e\-mailové adresy na jednu doménu.  E\-maily uložené na iCloudu se započítávají do úložiště na iCloudu. Pokud vám úložiště na iCloudu dojde, nebudete moct na svou e\-mailovou adresu přijímat nové zprávy, dokud úložný prostor neuvolníte.  Apple si vyhrazuje právo odmítnout personalizaci e\-mailové adresy na iCloudu vlastním názvem domény, který je nezákonný, obtěžující, výhrůžný, závadný, protiprávní, urážlivý, nactiutrhačný, ohrožující, násilný, obscénní, vulgární, invazivní vůči soukromí jiných osob, nenávistný, rasově nebo etnicky urážlivý či jinak nevhodný.  Některé funkce iCloudu\+ nejsou k dispozici ve všech zemích nebo oblastech.            H. Dvoufaktorové ověřování a automaticky vytáčená volání / textové zprávy. V případě, že se rozhodnete pro svůj účet Apple zapnout dvoufaktorové ověřování, souhlasíte s tím, že (a) poskytnete společnosti Apple alespoň jedno telefonní číslo a (b) na kterékoli z telefonních čísel, která jste poskytli, můžete od společnosti Apple obdržet automaticky vytáčená nebo předem nahraná volání nebo textové zprávy. Taková volání nebo odeslání textových zpráv můžeme uskutečnit s následujícím cílem: (i) zabezpečit vaše přihlašování k účtu; (ii) pomoct vám získat přístup k účtu v případě, že zapomenete heslo; nebo (iii) v dalších nutných případech souvisejících s poskytováním vašeho účtu nebo s prosazováním tohoto ujednání, našich zásad, příslušných zákonů nebo jakýchkoli dalších dohod, které jsme s vámi uzavřeli.

          I. Pomoc s obnovením účtu.  Můžete si přidat jednoho nebo víc lidí jako kontakty pro obnovení – tito lidé budou moct na svém zařízení vygenerovat kód, který vám může pomoct získat znovu přístup k vašemu účtu a datům.  Kontakt pro obnovení musí být osoba starší 13 let (nebo odpovídajícího minimálního věku v příslušné jurisdikci), která má účet Apple, zařízení Apple chráněné heslem a nastavené dvoufaktorové ověřování.  Tato osoba nezíská přímý přístup k vašemu účtu.  Odpovědnost za aktuálnost vašich kontaktů pro obnovení nesete vy sami. 

          J. Pokročilá ochrana dat. Pomocí služby Pokročilá ochrana dat si můžete zapnout šifrování mezi koncovými body („end\-to\-end“) a zvýšit tím zabezpečení některých dalších kategorií dat v iCloudu, včetně Zálohy na iCloudu, Fotek, Poznámek a souborů uložených na iCloud Drivu. Abyste mohli Pokročilou ochranu dat zapnout, musíte mít u svého účtu Apple zapnuté dvoufaktorové ověřování a na důvěryhodném zařízení přidruženém k tomuto účtu musíte mít zapnuté heslo nebo přístupový kód (důvěryhodné zařízení je takové, na kterém už jste se někdy pomocí dvoufaktorového ověřování přihlásili ke svému účtu). Dále si budete muset vygenerovat klíč pro obnovení nebo určit aspoň jeden účet coby svůj kontakt pro obnovení účtu. Pomůže vám to znovu získat přístup k účtu v případě, že zapomenete jeho heslo, nebudete mít přístup k žádnému z důvěryhodných zařízení a zapomenete své kódy nebo hesla k zařízením. Kontakty pro obnovení účtu můžete kdykoli změnit. Kontaktem pro obnovení musí být osoba starší 13 let (nebo odpovídajícího minimálního věku v místě, kde kontakt žije), která má účet Apple se zapnutým dvoufaktorovým ověřováním a zařízení Apple s nastaveným přístupovým kódem nebo heslem. Po zapnutí služby Pokročilá ochrana dat vám Apple nedokáže data chráněná touto službou obnovit, proto je vaší odpovědností bezpečně uchovávat svůj klíč pro obnovení a udržovat své kontakty pro obnovení aktuální. Apple neponese žádnou odpovědnost za to, že se nebudete moct dostat ke svému účtu nebo datům kvůli tomu, že si nezabezpečíte klíč pro obnovení nebo vám vaše kontakty pro obnovení nedokážou nebo nebudou chtít s obnovením přístupu k účtu a datům pomoct. Spravované účty Apple a dětské účty nemůžou Pokročilou ochranu dat využívat. Pokročilou ochranu dat můžete kdykoli vypnout.

          K. Bezpečnostní klíče. Služba Bezpečnostní klíče vám umožňuje vyžadovat při přihlašování k vašemu účtu Apple fyzický bezpečnostní klíč. Služba Bezpečnostní klíče vyžaduje, abyste u svého účtu Apple měli zapnuté dvoufaktorové ověřování a abyste jako jeden z faktorů používali bezpečnostní klíč s certifikací FIDO od jiného výrobce. Při používání služby Bezpečnostní klíče můžete na důvěryhodném zařízení přidávat nové klíče nebo službu Bezpečnostní klíče úplně vypnout, abyste si uchovali přístup k účtu. Pokud ovšem ztratíte všechny své bezpečnostní klíče i důvěryhodná zařízení, trvale tím přijdete o přístup ke svému účtu a Apple vám přístup k účtu nebo datům nedokáže obnovit. Apple neponese žádnou odpovědnost za to, že se nebudete moct dostat ke svému účtu nebo datům kvůli tomu, že si nezabezpečíte fyzické klíče, ani kvůli poruše fyzických klíčů. Spravované účty Apple a dětské účty nemůžou Bezpečnostní klíče využívat.

          L. Digitální pozůstalost.  Prostřednictvím digitální pozůstalosti můžete přidat jeden nebo víc kontaktů, které můžou v případě vaší smrti přistupovat k určitým datům ve vašem účtu a stahovat je.  Pokud určené kontakty předloží společnosti Apple dokument prokazující vaši smrt a budou mít požadovaný klíč, automaticky získají přístup k těmto specifikovaným datům ve vašem účtu a dojde k vypnutí zámku aktivace na všech vašich zařízeních.  Odpovědnost za aktuálnost vašich kontaktů pro digitální pozůstalost nesete vy sami.  Více o digitální pozůstalosti se dozvíte v článcích http://support.apple.com/HT212360 a http://support.apple.com/HT212361\.              M. Používání polohových služeb.Společnost Apple, její partneři a poskytovatelé licencí můžou poskytovat některé funkce a služby, které vycházejí z informací o poloze zařízení získaných ze systému GPS (nebo podobné technologie, je\-li dostupná) a z crowdsourcovaných údajů o rozmístění Wi\-Fi přístupových bodů a vysílačů mobilních telefonních sítí. Za účelem poskytování těchto funkcí a služeb, jsou\-li na daném místě dostupné, musí společnost Apple, její partneři a poskytovatelé licencí shromažďovat, používat, přenášet, zpracovávat a uchovávat vaše polohová data, mimo jiné geografickou polohu vašeho zařízení a údaje související s vaším účtem a zařízeními, která jsou pod ním zaregistrovaná, včetně ID, názvu a typu zařízení a vašeho účtu Apple. 

Chcete\-li vzít zpět souhlas se shromažďováním, používáním, přenosem, zpracováváním a uchováváním údajů o vaší poloze a vašem účtu, který jste dali společnosti Apple, jejím partnerům a poskytovatelům licencí, můžete to kdykoli udělat tak, že ve svém zařízení přestanete používat funkce založené na určování polohy a deaktivujete funkci Najít (případně předchozí aplikace Najít iPhone a Najít přátele, souhrnně označované jako „Najít“) nebo Polohové služby v Nastavení (podle toho, která možnost se na vaše zařízení vztahuje). Pokud používáte služby třetích stran, které využívají nebo poskytují polohová data v rámci služby iCloud, vztahují se na vás podmínky a zásady ochrany osobních údajů těchto třetích stran platné pro využívání polohových dat jejich službami. Tyto podmínky a zásady byste si měli prostudovat. Data o poloze poskytovaná službou iCloud nejsou určená k tomu, aby se na ně spoléhalo v situacích, kdy jsou potřeba přesné údaje o poloze nebo kdy chybné, nepřesné, opožděné či neúplné údaje o poloze můžou vést k úmrtí či zranění osob nebo škodě na majetku či životním prostředí. Společnost Apple vynaloží při poskytování služby iCloud přiměřené úsilí a řádnou péči, avšak ani společnost Apple, ani žádný z jejích poskytovatelů služeb a obsahu neručí za dostupnost, přesnost, úplnost, spolehlivost ani včasnost polohových dat a dalších údajů zobrazovaných službou iCloud. POLOHOVÉ SLUŽBY NEJSOU URČENÉ ANI VHODNÉ K POUŽITÍ JAKO NOUZOVÝ LOKAČNÍ SYSTÉM.          N. Najít. Když na zařízení s iOS 13, iPadOS nebo macOS Catalina nebo novějším povolíte iCloud a Polohové služby, aktivuje se na tomto zařízení a všech doplňcích Apple spárovaných s tímto zařízením automaticky služba Najít (na zařízeních s iOS 8 až iOS 12 služba Najít iPhone).  Při její aktivaci se zařízení automaticky propojí s vaším účtem Apple, a když se kdokoli (včetně vás) rozhodne vypnout službu Najít, odhlásit se od iCloudu nebo vymazat či aktivovat zařízení, bude muset zadat heslo k vašemu účtu Apple.  Společnost Apple a její autorizovaní zástupci nemůžou poskytnout technickou podporu k hardwaru ani softwaru včetně služeb v rámci omezené záruky společnosti Apple, pokud funkci Najít před provedením služby nedeaktivujete.  Společnost Apple neponese žádnou odpovědnost, pokud iOS zařízení nebudete chránit kódovým heslem, neaktivujete režim ztraceného zařízení nebo nepřijmete oznámení či sdělení nebo na ně nebudete reagovat.  Společnost Apple dále neponese žádnou odpovědnost za vrácení vašeho iOS zařízení ani za ztrátu dat z tohoto zařízení.

Síť služby Najít je crowdsourcingová služba, která vám a dalším osobám může pomoct najít ztracená zařízení, i když tato zařízení nejsou připojená k internetu. Pokud je síť služby Najít na zařízení aktivovaná, dokáže rozpoznat přítomnost offline zařízení poblíž pomocí Bluetooth (nebo podobných technologií). Jestliže zařízení rozpozná ztracené offline zařízení, pak přes Wi\-Fi nebo mobilní připojení bezpečně ohlásí jeho přibližnou polohu účtu Apple přidruženému k tomuto zařízení. Vlastníkovi zařízení se pak tato poloha zobrazí v aplikaci Najít. Ohlášení polohy je šifrované v průběhu celého přenosu a společnost Apple nemá přístup k poloze ohlašovaného zařízení ani žádných jiných offline zařízení. V případě potřeby můžete síť služby Najít deaktivovat v Nastavení.

          O. Záloha.Záloha na iCloudu vytváří pravidelně automatické zálohy iOS zařízení v době, kdy je displej zařízení uzamčený a zařízení je připojené ke zdroji napájení a k Wi\-Fi síti s přístupem k internetu. Pokud se zařízení k iCloudu nepřipojí po dobu sto osmdesáti (180\) dnů, Apple si vyhrazuje právo jakékoli zálohy přidružené k tomuto zařízení smazat. Záloha může obsahovat nastavení zařízení, jeho charakteristiky, fotografie a videa, dokumenty, vaše zprávy, zvuky vyzvánění, data aplikace Zdraví a data dalších aplikací. Další informace najdete na stránce https://support.apple.com/HT207428\.  V záloze na iCloudu není zahrnutý následující obsah: obsah zakoupený v iTunes Storu, App Storu nebo Apple Books, média synchronizovaná z vašeho počítače ani knihovna fotografií (v případě, že jste zapnuli Knihovnu fotografií na iCloudu). Společnost Apple bude při poskytování služby iCloud vynakládat přiměřené úsilí a řádnou péči, avšak V NEJŠIRŠÍM MOŽNÉM ROZSAHU POVOLENÉM PŘÍSLUŠNÝMI ZÁKONY NEZARUČUJE, ŽE U JAKÉHOKOLI OBSAHU, KTERÝ MŮŽETE PROSTŘEDNICTVÍM SLUŽBY iCLOUD ULOŽIT NEBO K NĚMU PŘISTUPOVAT, NEDOJDE K NEÚMYSLNÉMU POŠKOZENÍ, ZNEHODNOCENÍ, ZTRÁTĚ NEBO ODSTRANĚNÍ V SOULADU S TÍMTO UJEDNÁNÍM. SPOLEČNOST APPLE NEPONESE ODPOVĚDNOST V PŘÍPADĚ, ŽE K TAKOVÉMU POŠKOZENÍ, ZNEHODNOCENÍ, ZTRÁTĚ NEBO ODSTRANĚNÍ DOJDE. Za udržování vhodných alternativních záloh svých informací a dat odpovídáte vy sami.

III. PŘECHOD NA VYŠŠÍ ÚROVEŇ PŘEDPLATNÉHOTarify předplatného iCloudu\+ jsou dostupné k zakoupení formou předplatného.          A. PlatbaPo přechodu na předplatné služby iCloud\+ s rozšířenou kapacitou úložiště a dalšími funkcemi vám bude společnost Apple automaticky účtovat pravidelné poplatky za tarif, který jste si zvolili, včetně všech příslušných daní, a to platební metodou přidruženou k vašemu účtu Apple (např. platební metodou, kterou používáte při nákupech v iTunes Storu, App Storu nebo Apple Books, jsou\-li tyto služby k dispozici) nebo k vašemu účtu Rodinného sdílení. Podrobné informace o tarifech a cenách najdete na https://support.apple.com/HT201238\.  Pokud jste správcem rodinného účtu, souhlasíte s tím, že společnost Apple použije vaši platební metodu k pravidelnému účtování poplatků za členy vaší rodiny, kteří si tarif navýší. Společnost Apple může také zažádat o předběžné schválení částky do výše transakce a pravidelně vás kontaktovat e\-mailem na e\-mailové adrese přidružené k vašemu účtu Apple s připomínkami plateb a dalšími informacemi souvisejícími s účtem předplatného.  

Předplatné můžete změnit přechodem na vyšší nebo nižší tarif v sekci iCloud v Nastavení na vašem zařízení nebo na panelu iCloud v Předvolbách systému na Macu, případně v iCloudu pro Windows na PC.Příslušný poplatek za přechod na vyšší tarif nabývá účinnosti okamžitě; přechod na nižší tarif nabude účinnosti k následujícímu datu ročního nebo měsíčního vyúčtování. ODPOVÍDÁTE ZA VČASNÉ ÚHRADY VŠECH POPLATKŮ A ZA TO, ŽE SPOLEČNOSTI APPLE ZA ÚČELEM HRAZENÍ VŠECH POPLATKŮ POSKYTNETE PLATNÉ ÚDAJE O PLATEBNÍ KARTĚ NEBO ÚČTU. Pokud společnost Apple nebude moct z vaší platební karty nebo účtu úspěšně strhnout splatné poplatky, vyhrazuje si právo odvolat nebo omezit přístup k vámi uloženému obsahu, vymazat ho nebo zrušit váš účet. Pokud chcete uvést jinou platební kartu či účet nebo pokud u vaší platební karty či účtu došlo k nějaké změně, je potřeba, abyste údaje změnili online v části Informace o účtu na iCloudu; to může dočasně omezit váš přístup ke službám iCloud, a to do doby, než společnost Apple vaše nové platební údaje ověří. V souvislosti s vaším účtem, například při vyčerpání nebo překročení limitu úložiště vašeho tarifu, vás můžeme kontaktovat e\-mailem. 

Pokud se nacházíte v Brazílii, pak bez ohledu na jakákoli ustanovení opačného významu uvedená v tomto ujednání platí následující:Společnost Apple může pověřit přidruženou společnost, aby prováděla výběry a převody veškerých účtovaných částek, které budete v souvislosti s vaším účtem na iCloudu společnosti Apple dlužit.  Celková účtovaná částka bude kromě ceny tarifu zahrnovat také veškeré příslušné poplatky za operace provedené platebními kartami. Za úhradu veškerých daní, které se na vás vztahují, zodpovídáte vy, s výjimkou jakýchkoli příslušných daní vybíraných srážkou, které vybere přidružená společnost společnosti Apple. Je vaší povinností poskytnout veškeré informace o účtech, které si společnost Apple vyžádá, aby mohla tyto transakce provádět. Berete na vědomí a souhlasíte s tím, že pokud neposkytnete všechny požadované informace o účtech, společnost Apple bude oprávněna váš účet zrušit.           B. Právo na odstoupeníJestliže se předplatné po prvotním zakoupení (nebo v případě plánu s ročním účtováním po uplynutí libovolného data obnovení) rozhodnete zrušit, můžete tak učinit informováním společnosti Apple formou jasného sdělení (viz podrobné informace o příslušných adresách v oddílu „Obecné“ níže) do 14 dnů od okamžiku, kdy obdržíte e\-mail s potvrzením na základě kontaktování zákaznické podpory. Zrušení nemusíte nijak zdůvodňovat. Termín pro zrušení dodržíte, pokud své oznámení o zrušení odešlete před vypršením 14denní lhůty. Zákazníci v EU a Norsku mají rovněž právo informovat nás o zrušení pomocí následujícího vzorového formuláře:Komu:  Apple Distribution International Ltd., Hollyhill Industrial Estate, Hollyhill, Cork, Republic of Ireland:

Tímto oznamuji, že odstupuji od své smlouvy na následující: \[OBDOBÍ A TARIF PŘEDPLATNÉHO, např. MĚSÍČNÍ PŘEDPLATNÉ 200GB TARIFU iCLOUDU\+]

Datum objednání: \[ZADEJTE DATUM] Jméno zákazníkaAdresa zákazníkaDatum Účinky zrušení Nejpozději do 14 dnů od okamžiku, kdy jsme obdrželi vaše oznámení o zrušení, zmenšíme velikost vašeho úložiště na původních 5 GB a vrátíme vám částku za nevyužité předplacené období. Pokud jste během této doby využili víc než 5 GB úložného prostoru, je možné, že nebudete moct na iCloudu vytvářet žádné další zálohy nebo využívat některé funkce, dokud část úložiště neuvolníte. Použijeme stejný způsob platby, jaký jste zvolili pro původní transakci, a za refundaci nebudou účtovány žádné poplatky. IV. Vaše používání služby iCloud          A. Váš účetJako registrovaný uživatel služby iCloud si musíte založit účet. Údaje o svém účtu nikomu nesdělujte. Nesete výhradní odpovědnost za zachování důvěrnosti a bezpečnosti vašeho účtu a za veškeré aktivity, které na vašem účtu nebo jeho prostřednictvím probíhají, a souhlasíte s tím, že budete společnost Apple okamžitě informovat o jakémkoli ohrožení bezpečnosti v souvislosti s vaším účtem. Dále berete na vědomí a souhlasíte s tím, že služba iCloud je určená pro osobní používání jednotlivci a že údaje o svém účtu a heslu byste neměli sdělovat jiným osobám. Za podmínky vynaložení přiměřeného úsilí a řádné péče z naší strany nebude společnost Apple odpovědná za žádné ztráty vyplývající z neoprávněného použití vašeho účtu v případě, že tato pravidla nedodržíte.Abyste mohli službu iCloud využívat, musíte ověřit svůj účet zadáním svého účtu Apple a hesla. Souhlasíte s tím, že při registraci do služby iCloud i během jejího používání budete uvádět přesné a úplné údaje (dále jen „registrační údaje služby“), a že registrační údaje služby budete aktualizovat, aby zůstávaly přesné a úplné i nadále. V případě neposkytnutí přesných, aktuálních a úplných registračních údajů služby může být váš účet pozastaven nebo zrušen. Souhlasíte s tím, že společnost Apple může registrační údaje služby, které jí poskytnete, uchovávat a používat za účelem údržby vašeho účtu a účtování poplatků.

          B. Používání dalších produktů a služeb společnosti AppleNa některé konkrétní součásti a funkce služby iCloud poskytované společností Apple a jejími poskytovateli licencí, zejména na možnost stahování starších nákupů a na funkci iTunes Match nebo hudební knihovnu na iCloudu (zpoplatněnou dodatečnými poplatky), se vztahují samostatné softwarové nebo jiné licenční smlouvy a podmínky používání. Tyto konkrétní součásti a funkce služby iCloud smíte používat pouze za podmínky, že si tyto samostatné smlouvy přečtete, přijmete je a budete souhlasit s tím, že jsou pro vás závazné.          C. Vyloučení převoduZ žádné části tohoto ujednání nelze vyvozovat, že by na vás byl převeden jakýkoli podíl, nárok nebo licence k účtu Apple, e\-mailové adrese, názvu domény, ID pro iChat nebo jiné podobné položce, kterou v souvislosti se službou iCloud používáte.

          D. Vyloučení nástupnického právaKromě případů povolených ujednáním o digitální pozůstalosti a nestanoví\-li zákon jinak, souhlasíte s tím, že váš účet je nepřevoditelný a že práva k vašemu účtu Apple a obsahu na vašem účtu vaší smrtí zaniknou. Po doručení kopie úmrtního listu může být váš účet zrušen a veškerý obsah vašeho účtu vymazán. Další informace vám poskytnou pracovníci podpory pro iCloud, které lze kontaktovat prostřednictvím webové stránky https://support.apple.com/icloud.

          E. Zákaz dalšího prodeje služby iCloudSouhlasíte s tím, že službu iCloud (ani žádnou její část) nebudete za žádným účelem reprodukovat, kopírovat, duplikovat, prodávat, přeprodávat, pronajímat ani s ní jinak obchodovat.V. Obsah a vaše jednání          A. ObsahPojem „obsah“ označuje jakékoli informace, které lze prostřednictvím služby iCloud vytvořit nebo se s nimi při jejím používání setkat, například datové soubory, charakteristiky zařízení, psaný text, software, hudbu, grafiku, fotografie, obrázky, zvuky, videa, zprávy a veškeré další podobné materiály. Berete na vědomí, že výhradní odpovědnost za veškerý obsah ve službě iCloud, ať už zveřejněný, nebo soukromě přenášený, nese osoba, od které takový obsah pochází. To znamená, že za jakýkoli obsah, který v rámci používání služby iCloud nahrajete, stáhnete, zveřejníte, odešlete e\-mailem, přenesete, uložíte nebo jinak zpřístupníte, odpovídáte výhradně vy, nikoli společnost Apple. Jste srozuměni s tím, že při používání služby iCloud můžete narazit na obsah, který vám může připadat urážlivý, neslušný nebo nevhodný, a že i vy můžete vystavit jiné uživatele obsahu, který budou za nevhodný považovat oni. Společnost Apple nekontroluje obsah zveřejněný prostřednictvím služby iCloud a ani neručí za jeho přesnost, mravnost či kvalitu. Jste srozuměni a souhlasíte s tím, že službu iCloud a jakýkoli obsah užíváte výhradně na vlastní nebezpečí.

          B. Vaše jednáníSouhlasíte s tím, že při používání služby iCloud NEBUDETE:1\. nahrávat, stahovat, zveřejňovat, odesílat e\-mailem, přenášet, ukládat, sdílet, importovat nebo jinak zpřístupňovat jakýkoli obsah, který je nezákonný, obtěžující, výhrůžný, závadný, protiprávní, urážlivý, nactiutrhačný, ohrožující, násilný, obscénní, vulgární, invazivní vůči soukromí jiných osob, nenávistný, rasově nebo etnicky urážlivý či jinak nevhodný;

2\. úmyslně pronásledovat nebo obtěžovat jiné osoby, vyhrožovat jim či jim působit újmu;

3\. zapojovat se do jakýchkoli činností, které jakýmkoli způsobem zneužívají, poškozují nebo vyhrožují dětem, mimo jiné včetně výroby, sdílení, nahrávání nebo ukládání Materiálů o sexuálním zneužívání dětí, Materiálů o sexuálním vykořisťování dětí nebo jakéhokoli jiného obsahu škodlivého pro děti;

4\. pokud jste dospělá osoba, požadovat od nezletilé osoby (tj. jakékoli osoby mladší 18 let nebo věku určeného místním právem jako hranice zletilosti), kterou osobně neznáte, osobní nebo jiné údaje, zejména následující: celé jméno nebo příjmení, adresu bydliště, PSČ, telefonní číslo, fotografii nebo název školy, kostela či sportovního zařízení, které taková nezletilá osoba navštěvuje, nebo jména jejích přátel;

5\. vydávat se za kohokoli, kým nejste – nesmíte se vydávat za žádnou jinou osobu (včetně celebrit), subjekt, jiného uživatele iCloudu, zaměstnance společnosti Apple nebo osobnost veřejného života či veřejného činitele ani jinak zkreslovat své spojení s jakoukoli osobou či subjektem (společnost Apple si vyhrazuje právo odmítnout nebo zablokovat jakékoli Apple ID nebo e\-mailovou adresu, která by mohla napodobovat jinou osobu, zkreslovat vaši identitu nebo zneužívat jméno či identitu jiné osoby);

6\. porušovat autorská práva nebo jiná práva k duševnímu vlastnictví (včetně nahrávání jakéhokoli obsahu, který nemáte právo nahrávat), prozrazovat jakákoli obchodní tajemství nebo důvěrné informace v rozporu s dohodou o zachování důvěrnosti, pracovní smlouvou nebo smlouvou o nesdělování informací;

7\. zveřejňovat, odesílat, přenášet nebo jinak zpřístupňovat jakékoli nevyžádané nebo neautorizované e\-mailové zprávy, reklamy, propagační materiály, nevyžádanou poštu, spamy nebo řetězové dopisy, zejména hromadné obchodní reklamy a informační oznámení;

8\. padělat záhlaví paketů protokolu TCP\-IP či jakékoli údaje v záhlaví e\-mailu nebo skupinově zasílané zprávy nebo jiným způsobem vkládat do záhlaví informace s cílem uvést příjemce v omyl ohledně původu jakéhokoli obsahu přenášeného prostřednictvím služby iCloud (tzv. „spoofing“);

9\. nahrávat, zveřejňovat, posílat e\-mailem, přenášet, ukládat nebo jinak zpřístupňovat jakékoli materiály, které obsahují viry či jiný počítačový kód, soubory nebo programy vytvořené s cílem poškodit, narušit nebo omezit normální provoz služby iCloud (nebo kterékoli její části) nebo jakéhokoli jiného počítačového softwaru či hardwaru;

10\. zasahovat do služby iCloud nebo ji narušovat (například se k ní připojovat pomocí automatizovaných prostředků typu skriptů nebo webových pavouků „web crawlers“), zasahovat do serverů či sítí připojených ke službě iCloud nebo je narušovat, zasahovat do zásad, požadavků či předpisů sítí připojených ke službě iCloud (mimo jiné neoprávněně zobrazovat, používat nebo monitorovat údaje či aktivity s nimi související) nebo je narušovat;

11\. plánovat jakoukoli nezákonnou činnost nebo se na ní podílet;

12\. shromažďovat a uchovávat osobní údaje jiných uživatelů služby iCloud za účelem jejich použití v souvislosti s kteroukoli z výše uvedených zakázaných činností.

          C. Odstranění obsahuBerete na vědomí, že společnost Apple neručí ani nenese odpovědnost za žádný obsah poskytnutý jinými osobami a není povinna takový obsah prověřovat. Společnost Apple si však vyhrazuje právo kdykoli zjistit, zda je obsah vhodný a zda je v souladu s tímto ujednáním, a může ho kdykoli bez předchozího upozornění a dle vlastního uvážení prověřit, přesunout, odmítnout, změnit nebo odstranit, pokud shledá, že je takový obsah v rozporu s tímto ujednáním nebo jinak nevhodný.

          D. Zálohování obsahuJste odpovědní za to, že si budete na svůj počítač nebo jiné zařízení zálohovat veškeré důležité dokumenty, obrazový materiál a další obsah, který ukládáte nebo k němu máte přístup prostřednictvím služby iCloud. Společnost Apple bude při poskytování služby iCloud vynakládat přiměřené úsilí a řádnou péči, ale nezaručuje, že obsah, který prostřednictvím služby iCloud ukládáte nebo k němu máte přístup, nemůže být neúmyslně poškozen či zničen nebo že nemůže dojít k jeho ztrátě.          E. Přístup k účtu a obsahuSpolečnost Apple si vyhrazuje právo podniknout kroky, které považuje za přiměřeně nezbytné či vhodné k prosazení nebo ověření dodržování jakékoli části tohoto ujednání. Berete na vědomí a souhlasíte s tím, že společnost Apple může bez jakéhokoli závazku vůči vám přistupovat k informacím o vašem účtu a k libovolnému obsahu, používat je, uchovávat a předávat orgánům zajišťujícím prosazování práva, orgánům státní správy a třetím stranám, jestliže to společnost Apple uzná za přiměřeně nezbytné či vhodné, vyžaduje\-li to zákon nebo pokud společnost Apple v dobré víře usoudí, že jsou taková opatření (přístup, použití, předání nebo uchování) přiměřeně nezbytná k: (a) zajištění souladu se zákonnými postupy nebo požadavky, (b) prosazení tohoto ujednání včetně vyšetřování jeho případného porušení, (c) odhalování, prevenci nebo jinému řešení problémů se zabezpečením, problémů souvisejících s podvodným jednáním nebo technických potíží; nebo (d) ochraně práv, majetku či bezpečnosti společnosti Apple, jejích uživatelů, třetích stran nebo veřejnosti, jak požaduje nebo připouští zákon.  Berete na vědomí, že společnost Apple neručí ani nenese odpovědnost za žádný obsah poskytnutý jinými osobami a není povinna takový obsah prověřovat. Společnost Apple si však v souladu se zásadami ochrany osobních údajů Apple vyhrazuje právo kdykoli zjistit, zda je obsah vhodný a zda je v souladu s tímto ujednáním, a může ho kdykoli bez předchozího upozornění a dle vlastního uvážení předběžně prověřit, přesunout, odmítnout, změnit nebo odstranit, pokud shledá, že je takový obsah v rozporu s tímto ujednáním nebo jinak nevhodný.          F. Oznámení o autorských právech – DMCAPokud jste přesvědčeni, že se někdo prostřednictvím služby iCloud dopustil porušení autorských práv k libovolnému obsahu, která si nárokujete, obraťte se na zástupce společnosti Apple pro autorská práva, jak je popsáno v našich zásadách ochrany autorských práv na webové stránce https://www.apple.com/legal/trademark/claimsofcopyright.html. Společnost Apple může dle vlastního uvážení pozastavit nebo zrušit účty uživatelů, kteří se porušení dopouštějí opakovaně.          G. Porušení tohoto ujednáníPokud se během používání služby iCloud setkáte s obsahem, který považujete za nevhodný nebo který podle vás porušuje toto ujednání, můžete tuto skutečnost oznámit odesláním e\-mailu na adresu abuse@iCloud.com.          H. Obsah, který odesíláte nebo zpřístupňujete prostřednictvím služby iCloud1\. Vámi udělená licence. S výjimkou materiálů, na které vám případně poskytujeme licenci, si společnost Apple nenárokuje vlastnictví žádných materiálů ani obsahu, které v rámci služby iCloud odesíláte nebo zpřístupňujete. Odesláním či zveřejněním takového obsahu v oblastech služby iCloud, které jsou přístupné veřejnosti nebo jiným uživatelům, s nimiž jste se na sdílení takového obsahu dohodli, však společnosti Apple udělujete celosvětovou, bezplatnou a nevýhradní licenci, na základě které má společnost Apple právo používat, distribuovat, reprodukovat, upravovat, přizpůsobovat, zveřejňovat, překládat a veřejně předvádět a vystavovat takový obsah v rámci služby iCloud výhradně pro účely, pro které byl tento obsah odeslán nebo zpřístupněn, aniž by vám tím vznikal jakýkoli nárok na kompenzaci nebo náš závazek vůči vám. Souhlasíte s tím, že veškerý obsah budete odesílat nebo zveřejňovat na vlastní odpovědnost, že tento obsah nebude porušovat autorská ani jiná práva žádné jiné strany, nebude porušovat žádné zákony, přispívat nebo vybízet k porušování autorských práv nebo jinému nezákonnému jednání ani nebude jinak obscénní, nevhodný nebo nevkusný. Odesláním nebo zveřejněním takového obsahu v oblastech služby iCloud, které jsou přístupné veřejnosti nebo jiným uživatelům, potvrzujete a prohlašujete, že jste vlastníkem takového materiálu nebo že máte veškerá nezbytná práva, licence a pověření k jeho šíření.2\. Změny obsahu. Jste srozuměni s tím, že za účelem poskytování služby iCloud a zpřístupnění vašeho obsahu prostřednictvím této služby může společnost Apple přenášet váš obsah přes různé veřejné sítě a pomocí různých médií a že ho může upravovat a měnit tak, aby byl v souladu s technickými požadavky připojených sítí, zařízení nebo počítačů. Souhlasíte s tím, že zde uvedená licence umožňuje společnosti Apple takové úkony provádět.3\. Informace o ochranných známkách. Apple, logo Apple, iCloud, logo iCloud a další ochranné známky, značky služeb, grafické prvky a loga společnosti Apple používané v souvislosti se službou iCloud jsou ochranné známky nebo registrované ochranné známky společnosti Apple Inc. v USA a dalších zemích. Seznam ochranných známek společnosti Apple najdete tady: https://www.apple.com/legal/trademark/appletmlist.html. Jiné ochranné známky, servisní známky, grafika a loga používaná v souvislosti se službou iCloud mohou být ochrannými známkami jejich příslušného majitele. K žádným z výše uvedených ochranných známek nezískáváte žádné právo ani licenci a zavazujete se, že neodstraníte, nezakryjete ani nezměníte žádná oznámení o vlastnických právech (včetně oznámení o ochranné známce a autorských právech), která jsou se službou iCloud případně spojená nebo jsou v ní obsažená.VI. Software          A. Vlastnická práva společnosti Apple. Berete na vědomí a souhlasíte s tím, že společnost Apple a její poskytovatelé licencí jsou vlastníky všech zákonných práv, nároků a podílů ve vztahu ke službě iCloud, zejména ke grafickým prvkům, uživatelskému rozhraní, skriptům a softwaru použitým k implementaci služby iCloud a veškerému softwaru, který vám byl poskytnut jako součást služby iCloud nebo v souvislosti s ní (dále jen „software služby iCloud“), včetně všech obsažených registrovaných i neregistrovaných práv z duševního vlastnictví v podobě, v jaké existují kdekoli na světě. Dále berete na vědomí, že služba iCloud (včetně softwaru a jakýchkoli dalších součástí) obsahuje chráněné a důvěrné informace, které podléhají platným zákonům o ochraně duševního vlastnictví a dalším zákonům, zejména o autorských právech. Zavazujete se, že nebudete tyto chráněné informace ani materiály využívat za jakýmkoli jiným účelem odlišným od používání služby iCloud v souladu s tímto ujednáním. Žádná část služby iCloud nesmí být žádným způsobem ani prostředky reprodukována, vyjma případů výslovně povolených v tomto ujednání.

          B. Licence od společnosti Apple. POUŽÍVÁNÍ SOFTWARU NEBO KTERÉKOLI ČÁSTI SLUŽBY iCLOUD, KTERÉ NENÍ POVOLENÉ TÍMTO UJEDNÁNÍM, JE PŘÍSNĚ ZAKÁZÁNO A PŘEDSTAVUJE PORUŠENÍ PRÁV K DUŠEVNÍMU VLASTNICTVÍ JINÝCH OSOB, MŮŽETE BÝT VYSTAVENI OBČANSKOPRÁVNÍMU NEBO TRESTNĚPRÁVNÍMU POSTIHU ZA PORUŠENÍ AUTORSKÝCH PRÁV VČETNĚ MOŽNÉHO FINANČNÍHO ODŠKODNĚNÍ.          C. Veřejná betaverze. Společnost Apple se čas od času může rozhodnout nabídnout nové nebo aktualizované funkce služby iCloud (dále jen „betaverze funkcí“) v rámci programu veřejných betaverzí (dále jen „program“) s cílem získat zpětnou vazbu ohledně kvality a použitelnosti betaverzí funkcí. Jste srozuměni a souhlasíte s tím, že vaše účast v programu je dobrovolná a nevytváří mezi vámi a společností Apple právní partnerství, vztah zastupování ani pracovní poměr a že společnost Apple není povinna vám žádné betaverze funkcí poskytnout. Společnost Apple může účastníkům programu zpřístupnit betaverze funkcí prostřednictvím online registrace nebo přihlášení přes službu iCloud. Berete na vědomí a souhlasíte s tím, že společnost Apple může shromažďovat a používat informace z vašeho účtu, zařízení a periferních zařízení k tomu, aby vás do programu přihlásila nebo ověřila váš nárok na účast v něm. Jste srozuměni s tím, že jakmile se do programu přihlásíte, může se stát, že už se nebudete moct vrátit k původní verzi některé funkce, jejíž betaverzi začnete používat. V případě, že je takový návrat možný, se ale může stát, že nebudete moct provést migraci dat vytvořených betaverzí funkce do původní verze této funkce. Vaše používání betaverzí funkcí a účast v programu se řídí tímto ujednáním a jakýmikoli dalšími licenčními podmínkami, které můžou samostatně souviset s betaverzemi funkcí. Betaverze funkcí jsou poskytovány podle principu „JAK STOJÍ A LEŽÍ“ a můžou obsahovat chyby či nepřesnosti, které můžou způsobit selhání, poškození nebo ztrátu dat či informací na vašem zařízení nebo periferních zařízeních (včetně serverů a počítačů) k němu připojených. Společnost Apple důrazně doporučuje, abyste si předtím, než se do programu zapojíte, veškerá data a informace na vašem zařízení a veškerých periferiích zazálohovali. Výslovně berete na vědomí a souhlasíte s tím, že veškeré betaverze funkcí používáte výhradně na vlastní riziko. PŘEBÍRÁTE VEŠKERÁ RIZIKA A VEŠKERÉ NÁKLADY SPOJENÉ S VAŠÍ ÚČASTÍ V JAKÉMKOLI PROGRAMU, ZEJMÉNA JAKÉKOLI POPLATKY ZA PŘIPOJENÍ K INTERNETU, VÝDAJE NA ZÁLOHOVÁNÍ, NÁKLADY VZNIKLÉ V SOUVISLOSTI S POUŽÍVÁNÍM VAŠEHO ZAŘÍZENÍ A PERIFERNÍCH ZAŘÍZENÍ, A JAKOUKOLI ŠKODU NA JAKÉMKOLI ZAŘÍZENÍ, SOFTWARU, INFORMACÍCH ČI DATECH. Společnost Apple vám může, ale nemusí k betaverzím funkcí poskytnout technickou nebo jinou podporu. Pokud vám podporu poskytne, bude se jednat o podporu, která je nad rámec běžné podpory poskytované v rámci služby iCloud a dostupná jen prostřednictvím daného programu. Zavazujete se dodržovat veškerá pravidla a zásady podpory, která společnost Apple stanoví jako podmínku jejího poskytování. Společnost Apple si vyhrazuje právo podmínky a zásady programu kdykoli změnit (včetně ukončení programu), a to i bez předchozího upozornění, a vaši účast v programu kdykoli zrušit. Berete na vědomí, že vám společnost Apple není povinna poskytnout komerční verzi betaverzí funkcí, a že pokud taková komerční verze bude k dispozici, může mít vlastnosti nebo funkce odlišné od těch, které jsou součástí betaverzí funkcí. V rámci programu vám společnost Apple poskytne možnost odesílat připomínky, návrhy nebo jinou zpětnou vazbu ohledně vašeho používání betaverzí funkcí. Souhlasíte s tím, že pokud nebude uzavřena samostatná písemná smlouva uvádějící opak, může společnost Apple volně používat jakoukoli vámi poskytnutou zpětnou vazbu pro libovolné účely.

          D. Kontrola vývozu. Používání služby iCloud a softwaru, včetně přenášení, zveřejňování a nahrávání dat, softwaru nebo jiného obsahu prostřednictvím služby iCloud, může podléhat zákonům o dovozu a vývozu Spojených států a dalších zemí. Souhlasíte s tím, že budete dodržovat všechny platné zákony a předpisy o dovozu a vývozu. Software nesmí být zejména vyvezen ani reexportován (a) do zemí, na které Spojené státy uvalily embargo, nebo (b) osobám na seznamu speciálně určených osob Ministerstva financí USA nebo na seznamu nežádoucích osob či entit Ministerstva obchodu USA. Používáním softwaru nebo služby iCloud prohlašujete a zaručujete, že se nenacházíte v žádné takové zemi a nejste uvedeni v žádném takovém seznamu. Dále se zavazujete, že software ani službu iCloud nebudete používat pro účely, které jsou zakázány zákony USA, zejména pro vývoj, konstrukci a výrobu raket či jaderných, chemických nebo biologických zbraní. Kromě toho se zavazujete, že nebudete do svého účtu neoprávněně nahrávat žádná data ani software, (a) na které se vztahují předpisy o mezinárodním obchodu se zbraněmi; nebo (b) které nelze vyvážet bez předchozího písemného povolení vlády; zejména pak určité typy šifrovacího softwaru a zdrojového kódu. Tento závazek zůstane v platnosti i po ukončení platnosti tohoto ujednání.          E. Aktualizace. Společnost Apple může software využívaný službou iCloud v nepravidelných intervalech aktualizovat. Abyste mohli službu iCloud nadále používat, můžou být takové aktualizace automaticky staženy a nainstalovány do vašeho zařízení nebo počítače. Může se jednat o opravy chyb, o rozšíření nebo vylepšení funkcí i o zcela nové verze softwaru. VII. Ukončení          A. Dobrovolné ukončení z vaší stranyKdykoli můžete smazat svůj účet Apple a službu iCloud přestat používat. Pokud chcete iCloud přestat používat na určitém zařízení, můžete ho na něm deaktivovat tak, že na zařízení otevřete Nastavení, klepnete na položku iCloud a potom na „Odhlásit se“. Chcete\-li svůj účet zrušit a smazat svůj účet Apple, obraťte se na pracovníky podpory společnosti Apple prostřednictvím webové stránky https://support.apple.com/contact. Jestliže zrušíte svůj účet a smažete svůj účet Apple, ztratíte přístup k ostatním produktům a službám společnosti Apple a třetích stran, které jste si pod tímto účtem Apple nastavili. Tato akce může být nevratná. Poplatky, které jste zaplatili před ukončením, nelze vrátit (kromě případů výslovně povolených v tomto ujednání), což se týká i veškerých předplacených poplatků za účtovací rok, během kterého dojde z vaší strany k ukončení. Zrušení vašeho účtu vás nezbavuje povinnosti uhradit veškeré splatné poplatky a sazby.

          B. Ukončení ze strany společnosti AppleSpolečnost Apple může za určitých podmínek kdykoli a bez předchozího oznámení s okamžitou platností zcela nebo částečně zrušit nebo pozastavit váš účet a přístup ke službě iCloud. Důvodem pro takové ukončení může být: (a) porušení tohoto ujednání nebo jakýchkoli jiných zásad či pokynů, na které toto ujednání odkazuje nebo které jsou zveřejněny v rámci služby iCloud; (b) žádost z vaší strany o zrušení nebo ukončení provozu vašeho účtu; (c) žádost nebo příkaz orgánů zajišťujících prosazování práva, soudního orgánu nebo jiného orgánu státní správy; (d) situace, kdy je poskytování služby iCloud vaší osobě nezákonné nebo se nezákonným může stát; (e) nečekané technické nebo bezpečnostní faktory či problémy; (f) vaše účast na podvodných nebo nezákonných aktivitách; (g) nezaplacení jakýchkoli poplatků, které v souvislosti se službou iCloud dlužíte, přičemž v případě méně významného porušení vám společnost Apple musí ukončení oznámit 30 dnů předem a smí k němu přikročit jen tehdy, pokud v této třicetidenní lhůtě porušení nenapravíte. Společnost Apple může takové ukončení nebo pozastavení provést dle vlastního uvážení a nebude vůči vám ani třetím osobám odpovědná za žádné škody, které můžou na základě zrušení či pozastavení vašeho účtu nebo přístupu ke službě iCloud vzniknout nebo z něj vyplynout. Mimoto může společnost Apple váš účet zrušit na základě předchozího oznámení zaslaného 30 dnů předem e\-mailem na adresu spojenou s vaším účtem, pokud (a) váš účet není aktivní po dobu jednoho (1\) roku nebo (b) dojde k celkovému ukončení služby iCloud nebo libovolné její části. Celkové ukončení služby bude oznámeno zde uvedeným způsobem s výjimkou případů, kdy by takové oznámení nebylo přiměřené vzhledem k okolnostem souvisejícím s právními, regulačními nebo státními opatřeními, vzhledem k řešení otázek bezpečnosti či soukromí uživatelů, technické integrity nebo rizika přerušení poskytování služeb jiným uživatelům anebo vzhledem k přírodní pohromě, katastrofické události, válce nebo jiné podobné situaci, která nemůže být v rozumné míře pod kontrolou společnosti Apple. V případě takového ukončení vám společnost Apple vrátí poměrnou část jakékoli vámi předem zaplacené částky za aktuální placené období. Společnost Apple vůči vám neponese odpovědnost za žádné změny služby iCloud ani podmínek služby provedené v souladu s tímto oddílem VII.B.

          C. Účinky zrušeníPo zrušení vašeho účtu můžete ztratit veškerý přístup ke službě iCloud a všem jejím částem, zejména k vašemu účtu, účtu Apple, e\-mailovému účtu a obsahu. Mimoto společnost Apple po určité době smaže informace a údaje uložené na vašich účtech nebo představující součást těchto účtů. Veškeré individuální součásti služby iCloud, které jste případně využívali na základě samostatných softwarových licenčních smluv, budou také ukončeny, a to v souladu s příslušnými licenčními smlouvami.

VIII. Odkazy a další materiály třetích stranUrčité části obsahu a součásti a funkce služby iCloud můžou zahrnovat materiály pocházející od třetích stran a odkazy na jiné webové stránky, informační zdroje nebo obsah. Vzhledem k tomu, že společnost Apple nemusí mít nad takovými stránkami a materiály třetích stran žádnou kontrolu, berete na vědomí a souhlasíte s tím, že společnost Apple nenese odpovědnost za dostupnost takových stránek a informačních zdrojů, že žádné takové stránky a zdroje nedoporučuje ani neručí za jejich přesnost a že nebude žádným způsobem hmotně ani jinak odpovědná za žádný obsah, reklamy, produkty ani materiály, které se na takových stránkách nebo v takových zdrojích nacházejí nebo jsou na nich dostupné. Dále berete na vědomí a souhlasíte s tím, že společnost Apple neponese hmotnou ani jinou odpovědnost za žádné škody, které vám objektivně nebo podle vašeho tvrzení vzniknou, ať už přímo, nebo nepřímo, v důsledku vašeho užívání nebo spoléhání se na jakýkoli takový obsah, reklamu, produkty či materiály, které se na takových webových stránkách nebo v takových zdrojích nacházejí nebo jsou na nich dostupné.

IX. ODMÍTNUTÍ ZÁRUK; OMEZENÍ ODPOVĚDNOSTINĚKTERÉ JURISDIKCE NEUMOŽŇUJÍ VYLOUČENÍ URČITÝCH ZÁRUK, A TUDÍŽ POKUD JSOU TYTO VÝLUKY KONKRÉTNĚ ZAKÁZÁNY PŘÍSLUŠNÝMI PRÁVNÍMI PŘEDPISY, NEMUSEJÍ SE NA VÁS NĚKTERÉ Z NÍŽE UVEDENÝCH VÝLUK VZTAHOVAT. NAPŘÍKLAD PRO SPOTŘEBITELE V AUSTRÁLII ŽÁDNÉ USTANOVENÍ TÉTO LICENCE NEOVLIVŇUJE ANI NENÍ JEHO ÚČELEM OVLIVŇOVAT VAŠE ZÁKONNÁ PRÁVA PODLE AUSTRALSKÉHO SPOTŘEBITELSKÉHO ZÁKONA (VČETNĚ ZÁRUK SPOTŘEBITELE).

SPOLEČNOST APPLE VYNALOŽÍ PŘI POSKYTOVÁNÍ SLUŽBY iCLOUD PŘIMĚŘENÉ ÚSILÍ A ŘÁDNOU PÉČI. NÁSLEDUJÍCÍ ODMÍTNUTÍ ZÁRUK PODLÉHÁ TÉTO VÝSLOVNÉ ZÁRUCE.

SPOLEČNOST APPLE NEZARUČUJE, NEPROHLAŠUJE ANI NEPOSKYTUJE UJIŠTĚNÍ, ŽE VAŠE POUŽÍVÁNÍ SLUŽBY iCLOUD BUDE NEPŘERUŠENÉ A BEZCHYBNÉ, A VY SOUHLASÍTE S TÍM, ŽE APPLE MŮŽE ČAS OD ČASU POSKYTOVÁNÍ SLUŽBY iCLOUD V SOULADU S PODMÍNKAMI TOHOTO UJEDNÁNÍ NA NEURČENOU DOBU PŘERUŠIT NEBO ZRUŠIT.VÝSLOVNĚ SOUHLASÍTE A JSTE SROZUMĚNI S TÍM, ŽE SLUŽBA iCLOUD JE POSKYTOVÁNA „JAK STOJÍ A LEŽÍ“. SPOLEČNOST APPLE A JEJÍ PŘIDRUŽENÉ A DCEŘINÉ SPOLEČNOSTI, VEDOUCÍ PRACOVNÍCI, ČLENOVÉ PŘEDSTAVENSTVA, ZAMĚSTNANCI, ZÁSTUPCI, PARTNEŘI A POSKYTOVATELÉ LICENCÍ SE VÝSLOVNĚ ZŘÍKAJÍ VŠECH ZÁRUK JAKÉHOKOLI DRUHU, AŤ UŽ VÝSLOVNÝCH, NEBO MLČKY PŘEDPOKLÁDANÝCH, ZEJMÉNA IMPLIKOVANÝCH ZÁRUK OBCHODOVATELNOSTI, VHODNOSTI PRO DANÝ ÚČEL A NEPORUŠENÍ PRÁVNÍCH PŘEDPISŮ. SPOLEČNOST APPLE A JEJÍ PŘIDRUŽENÉ A DCEŘINÉ SPOLEČNOSTI, VEDOUCÍ PRACOVNÍCI, ČLENOVÉ PŘEDSTAVENSTVA, ZAMĚSTNANCI, ZÁSTUPCI, PARTNEŘI A POSKYTOVATELÉ LICENCÍ ZEJMÉNA NEPOSKYTUJÍ ŽÁDNOU ZÁRUKU, (I) ŽE SLUŽBA iCLOUD BUDE ODPOVÍDAT VAŠIM POŽADAVKŮM, (II) ŽE VAŠE POUŽÍVÁNÍ SLUŽBY iCLOUD BUDE VČASNÉ, NEPŘERUŠOVANÉ, BEZPEČNÉ NEBO BEZCHYBNÉ, (III) ŽE JAKÉKOLI INFORMACE, KTERÉ V DŮSLEDKU POUŽÍVÁNÍ SLUŽBY iCLOUD ZÍSKÁTE, BUDOU PŘESNÉ A SPOLEHLIVÉ A (IV) ŽE BUDOU OPRAVENY JAKÉKOLI VADY ČI CHYBY V SOFTWARU, KTERÝ VÁM BUDE V RÁMCI SLUŽBY iCLOUD POSKYTNUT.

SPOLEČNOST APPLE NEPROHLAŠUJE ANI NEZARUČUJE, ŽE V SOUVISLOSTI SE SLUŽBOU iCLOUD NEDOJDE K ŽÁDNÉ ZTRÁTĚ, POŠKOZENÍ, ÚTOKU, NAPADENÍ VIRY, RUŠENÍ, HACKERSKÉMU ÚTOKU NEBO JINÝM PŘÍPADŮM NARUŠENÍ BEZPEČNOSTI, A ODMÍTÁ JAKOUKOLI ODPOVĚDNOST VE VZTAHU K UVEDENÝM UDÁLOSTEM.K VEŠKERÝM MATERIÁLŮM STAŽENÝM NEBO JINAK ZÍSKANÝM V RÁMCI UŽÍVÁNÍ SLUŽBY iCLOUD PŘISTUPUJETE DLE VLASTNÍHO UVÁŽENÍ A NA VLASTNÍ RIZIKO A PONESETE VÝHRADNÍ ODPOVĚDNOST ZA JAKÉKOLI ŠKODY NA VAŠEM ZAŘÍZENÍ ČI POČÍTAČI NEBO ZA ZTRÁTU DAT V DŮSLEDKU STAŽENÍ TAKOVÝCH MATERIÁLŮ. DÁLE BERETE NA VĚDOMÍ, ŽE SLUŽBA iCLOUD NENÍ URČENÁ ANI VHODNÁ K POUŽITÍ V SITUACÍCH A PROSTŘEDÍCH, KDE BY SELHÁNÍ, ZPOŽDĚNÍ, CHYBOVOST NEBO NEPŘESNOST OBSAHU, DAT ČI INFORMACÍ POSKYTOVANÝCH SLUŽBOU iCLOUD MOHLY VÉST KE SMRTI NEBO ZRANĚNÍ OSOB ČI K ZÁVAŽNÉ ŠKODĚ NA MAJETKU NEBO ŽIVOTNÍM PROSTŘEDÍ.          OMEZENÍ ODPOVĚDNOSTINĚKTERÉ JURISDIKCE NEUMOŽŇUJÍ POSKYTOVATELŮM SLUŽEB VYLOUČENÍ ČI OMEZENÍ ODPOVĚDNOSTI. POKUD JSOU TEDY TATO VYLOUČENÍ ČI OMEZENÍ PŘÍSLUŠNÝMI PRÁVNÍMI PŘEDPISY ZAKÁZÁNA, NEMUSEJÍ SE NA VÁS NĚKTERÁ Z NÍŽE UVEDENÝCH VYLOUČENÍ ČI OMEZENÍ VZTAHOVAT.SPOLEČNOST APPLE VYNALOŽÍ PŘI POSKYTOVÁNÍ SLUŽBY iCLOUD PŘIMĚŘENÉ ÚSILÍ A ŘÁDNOU PÉČI. NÁSLEDUJÍCÍ OMEZENÍ SE NEVZTAHUJÍ NA ZTRÁTU VZNIKLOU V DŮSLEDKU (A) NEVYNALOŽENÍ PŘIMĚŘENÉHO ÚSILÍ A ŘÁDNÉ PÉČE ZE STRANY SPOLEČNOSTI APPLE, (B) HRUBÉ NEDBALOSTI SPOLEČNOSTI APPLE, JEJÍHO ÚMYSLNĚ NESPRÁVNÉHO JEDNÁNÍ ČI PODVODU NEBO (C) ÚMRTÍ ČI ZRANĚNÍ OSOB.

VÝSLOVNĚ SOUHLASÍTE A JSTE SROZUMĚNI S TÍM, ŽE SPOLEČNOST APPLE ANI JEJÍ PŘIDRUŽENÉ A DCEŘINÉ SPOLEČNOSTI, VEDOUCÍ PRACOVNÍCI, ČLENOVÉ PŘEDSTAVENSTVA, ZAMĚSTNANCI, ZÁSTUPCI, PARTNEŘI A POSKYTOVATELÉ LICENCÍ VŮČI VÁM NENESOU HMOTNOU ODPOVĚDNOST ZA ŽÁDNÉ PŘÍMÉ, NEPŘÍMÉ, NÁHODNÉ, ZVLÁŠTNÍ, NÁSLEDNÉ ANI EXEMPLÁRNÍ ŠKODY, ZEJMÉNA POVINNOST ODŠKODNĚNÍ ZA UŠLÝ ZISK, ZTRÁTU OBCHODNÍ HODNOTY SPOLEČNOSTI, ZTRÁTU MOŽNOSTI POUŽÍVÁNÍ, ZTRÁTU ÚDAJŮ, NÁKLADY NA ZAJIŠTĚNÍ NÁHRADNÍHO ZBOŽÍ ČI SLUŽEB A JAKÉKOLI NEHMOTNÉ ZTRÁTY (A TO ANI TEHDY, POKUD BYLA SPOLEČNOST APPLE O MOŽNOSTI VZNIKU TAKOVÝCH ŠKOD INFORMOVÁNA) VZNIKLÉ V DŮSLEDKU: (I) UŽÍVÁNÍ NEBO NEMOŽNOSTI UŽÍVÁNÍ SLUŽBY, (II) JAKÝCHKOLI ZMĚN SLUŽBY NEBO DOČASNÉHO ČI TRVALÉHO UKONČENÍ POSKYTOVÁNÍ SLUŽBY NEBO JEJÍ ČÁSTI, (III) NEOPRÁVNĚNÉHO PŘÍSTUPU K VAŠIM PŘENOSŮM NEBO DATŮM NEBO JEJICH ZMĚNY, (IV) VÝMAZU, PORUŠENÍ VAŠICH PŘENOSŮ ČI DAT VE SLUŽBĚ A/NEBO V DŮSLEDKU JEJICH NEULOŽENÍ, NEODESLÁNÍ ČI NEPŘIJETÍ PROSTŘEDNICTVÍM SLUŽBY, (V) PROHLÁŠENÍ NEBO JEDNÁNÍ JAKÉKOLI TŘETÍ STRANY V SOUVISLOSTI SE SLUŽBOU A (VI) JAKÝCHKOLI DALŠÍCH ZÁLEŽITOSTÍ SOUVISEJÍCÍCH SE SLUŽBOU.          ZBAVENÍ ODPOVĚDNOSTIV rozsahu, který není zakázán zákonem, se zavazujete, že budete společnost Apple, její přidružené a dceřiné společnosti, členy představenstva, vedoucí pracovníky, zaměstnance, zástupce, partnery, dodavatele a poskytovatele licencí hájit, zbavovat odpovědnosti a krýt před jakýmikoli nároky a požadavky (včetně přiměřených nákladů na právní zastoupení) uplatňovanými třetí stranou, které by souvisely nebo vyplývaly z: (a) jakéhokoli obsahu, který prostřednictvím služby iCloud odešlete, zveřejníte, přenesete nebo jinak zpřístupníte, (b) vašeho používání služby iCloud, (c) jakéhokoli vašeho porušení tohoto ujednání, (d) jakéhokoli přiměřeného úkonu učiněného společností Apple v rámci vyšetřování možného porušení tohoto ujednání nebo v důsledku zjištění či rozhodnutí, že k takovému porušení došlo, (e) vašeho porušení jakýchkoli práv jiné osoby. To znamená, že společnost Apple, její partnerské a dceřiné společnosti, členy představenstva, vedoucí pracovníky, zaměstnance, zástupce, partnery, dodavatele ani poskytovatele licencí jednající přiměřeně nemůžete žalovat, pokud se společnost Apple rozhodne odstranit jakékoli informace či obsah nebo odmítnout jejich zpracování, varovat vás, pozastavit či ukončit váš přístup ke službě iCloud nebo provést jakýkoli jiný úkon v rámci vyšetřování možného porušení tohoto ujednání nebo v důsledku závěru učiněného společností Apple, že k takovému porušení došlo. Toto ustanovení o upuštění od nároků a zbavení odpovědnosti se vztahuje na všechna porušení popsaná nebo zvažovaná v tomto ujednání. Tento závazek zůstane v platnosti i po ukončení či uplynutí platnosti tohoto ujednání a vašeho používání služby iCloud. Berete na vědomí, že odpovídáte za veškeré používání služby iCloud prostřednictvím vašeho účtu a že se toto ujednání vztahuje na jakékoli používání vašeho účtu. Zavazujete se dodržovat toto ujednání a hájit, zbavovat odpovědnosti a krýt společnost Apple před veškerými nároky a požadavky vyplývajícími z používání vašeho účtu, ať už bylo toto používání vámi výslovně schváleno, či nikoli.

X. OBECNÉ          A. OznámeníSpolečnost Apple vám může poskytovat oznámení související se službou iCloud, včetně oznámení o změnách tohoto ujednání, a to e\-mailem na vaši e\-mailovou adresu na iCloudu (nebo na jinou e\-mailovou adresu přidruženou k vašemu účtu, je\-li poskytnuta), zprávou iMessage nebo SMS, běžnou poštou, případně zveřejněním na našich webových stránkách nebo v rámci služby iCloud.Pokud se nacházíte v Indii, musíte svou stížnost v souladu s pravidly pro informační technologie (pokyny pro zprostředkovatele) pro rok 2021 („The Information Technology (Guidelines for Intermediaries) Rules, 2021“) adresovat následujícímu referentovi pověřenému vyřizováním stížností:Pro záležitosti, na které se vztahují „pokyny pro zprostředkovatele“:Referent pověřený vyřizováním stížností:  Nikhil Pai 

Webový formulář:  Apple.co/IndiaGrievanceIntermediaries

Důležitá poznámka: Upozorňujeme, že prostřednictvím odkazů na webový formulář referenta pověřeného vyřizováním stížností budou vyřizovány pouze stížnosti, které spadají pod pravidla pro informační technologie (pokyny pro zprostředkovatele) z roku 2021 a týkají se iCloudu.          B. Rozhodné právoS výjimkami v rozsahu výslovně uvedeném v následujícím odstavci se bude toto ujednání a vztah mezi vámi a společností Apple řídit právním řádem státu Kalifornie s výjimkou jejích zákonů o kolizi právních norem. Vy a společnost Apple souhlasíte s tím, že řešení jakýchkoli sporů či nároků vztahujících se k tomuto ujednání bude podléhat osobní a výhradní jurisdikci soudů se sídlem v Santa Clara County v Kalifornii. Pokud (a) nejste občanem USA, (b) nemáte v USA trvalý pobyt, (c) ke službě iCloud nepřistupujete z USA a (d) jste občanem některé z níže uvedených zemí, souhlasíte s tím, že se veškeré spory a nároky vztahující se k tomuto ujednání budou řídit příslušnými právními předpisy uvedenými níže s vyloučením kolizních norem, a tímto se neodvolatelně podřizujete nevýhradní jurisdikci soudů v níže uvedeném státě, provincii nebo zemi, jejichž právo je v takovém případě rozhodné:Pokud jste občanem některé země EU, Spojeného království, Švýcarska, Norska nebo Islandu, rozhodným právem a soudem budou právní normy a soudy ve vašem obvyklém místě bydliště.Pokud jste občanem Japonska, rozhodné právo bude japonské právo a soudem bude soud v Tokiu v Japonsku.Na toto ujednání se výslovně nevztahuje Úmluva Organizace spojených národů o mezinárodním prodeji zboží.          C. Úplná dohodaToto ujednání tvoří úplnou dohodu mezi vámi a společností Apple, upravuje vaše používání služby iCloud a zcela nahrazuje jakákoli předchozí ujednání mezi vámi a společností Apple v souvislosti se službou iCloud. Zároveň se na vás můžou vztahovat i další podmínky, které budou platit, pokud využijete související služby, obsah nebo software třetích stran. Pokud bude kterákoli část tohoto ujednání shledána neplatnou či nevynutitelnou, bude taková část vykládána v souladu s příslušnými právními normami tak, aby v maximální možné míře odrážela původní záměry smluvních stran, a zbývající části si zachovají plnou platnost a účinnost. Pokud společnost Apple nebude uplatňovat či vymáhat jakékoli právo nebo ustanovení tohoto ujednání, nezříká se tím dalšího uplatňování takového práva či ustanovení. Souhlasíte s tím, že vyjma případů výslovně uvedených v tomto ujednání nebudou v souvislosti s tímto ujednáním existovat žádné oprávněné třetí osoby.

          D. Pojem „Apple“ používaný v tomto ujednání znamená:• Apple Inc. se sídlem na adrese One Apple Park Way, Cupertino, Kalifornie pro uživatele v USA, včetně Portorika;• Apple Canada Inc. se sídlem na adrese 120 Bremner Blvd., Suite 1600, Toronto ON M5J 0A8, Kanada pro uživatele v Kanadě;

• Apple Services LATAM LLC se sídlem na adrese 1 Alhambra Plaza, Ste 700 Coral Gables, Florida pro uživatele v Mexiku, Střední nebo Jižní Americe nebo v jakémkoli karibském státě nebo území (s výjimkou Portorika);

• iTunes K.K., se sídlem na adrese Roppongi Hills, 6\-10\-1 Roppongi, Minato\-ku, Tokio 106\-6140, Japonsko, pro uživatele v Japonsku. • Apple Pty Limited, se sídlem na adrese Level 3, 20 Martin Place, Sydney NSW 2000, Austrálie, pro uživatele v Austrálii a na Novém Zélandu, včetně veškerých jejich teritorií a přidružených jurisdikcí; a

• Apple Distribution International Ltd. se sídlem na adrese Hollyhill Industrial Estate, Hollyhill, Cork, Irsko pro všechny ostatní uživatele (s níže uvedenou výjimkou). 

S účinností od 26\. října 2024 pro uživatele v Bhútánu, Bruneji, Kambodži, Fidži, Laosu, Macau, Maledivách, Mikronésii, Mongolsku, Myanmaru, Nauru, Nepálu, Palau, Papua Nová Guinea, Jižní Korea, Srí Lanka, Šalamounovy ostrovy, Tonga a Vanuatu „Apple“ znamená Apple Services Pte. Ltd., se sídlem 7 Ang Mo Kio Street 64, Singapur 569086\. Do 26\. října 2024 „Apple“ pro tyto uživatele znamená Apple Distribution International Ltd.

ELEKTRONICKÉ UZAVÍRÁNÍ SMLUVVaše používání služby iCloud zahrnuje i možnost uzavírat smlouvy a provádět transakce elektronickou formou. BERETE NA VĚDOMÍ, ŽE VAŠE ELEKTRONICKÁ PODÁNÍ STVRZUJÍ VÁŠ SOUHLAS A ÚMYSL BÝT TAKOVÝMI SMLOUVAMI A TRANSAKCEMI VÁZÁNI A UHRADIT PŘÍSLUŠNÉ PLATBY. VÁŠ SOUHLAS A ÚMYSL BÝT VÁZÁNI ELEKTRONICKÝMI PODÁNÍMI SE VZTAHUJE NA VŠECHNY ZÁZNAMY SOUVISEJÍCÍ SE VŠEMI TRANSAKCEMI, KTERÉ JSTE V RÁMCI TÉTO SLUŽBY UZAVŘELI, VČETNĚ OZNÁMENÍ O ZRUŠENÍ, ZÁSAD, SMLUV A PŘIHLÁŠEK. Za účelem přístupu k vašim elektronickým záznamům a jejich uchovávání po vás může být požadováno, abyste měli k dispozici určitý hardware a software, za což nesete výhradní odpovědnost.          E. Ochrana osobních údajů.Na používání služby iCloud se vztahují zásady ochrany osobních údajů Apple, uvedené na adrese https://www.apple.com/legal/privacy.Poslední revize: 16\. září 2024
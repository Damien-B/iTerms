

iCloud’a Hoş Geldiniz
---------------------

APPLE İLE SİZİN ARANIZDA İMZALANAN BU YASAL SÖZLEŞME, iCLOUD ÜRÜNÜNÜ, YAZILIMLARINI, HİZMETLERİNİ VE WEB SİTELERİNİ (TÜMÜ BİRLİKTE “HİZMET” OLARAK ANILACAKTIR) KULLANIMINIZI YÖNETİR. AŞAĞIDAKİ HÜKÜMLERİ OKUYUP ANLAMANIZ ÖNEMLİDİR. “KABUL EDİYORUM”U TIKLARSANIZ HİZMETE ERİŞTİĞİNİZ YA DA HİZMETİ KULLANDIĞINIZ TAKDİRDE BU HÜKÜMLERİN GEÇERLİ OLACAĞINI KABUL EDERSİNİZ.Apple; kişisel içeriğinizin (kişiler, takvimler, fotoğraflar, notlar, anımsatıcılar, belgeler, uygulama verileri ve iCloud e\-postaları gibi) depolanması ve uyumlu aygıtlarınızdan ve bilgisayarlarınızdan bunlara erişiminizin sağlanması dahil olmak üzere belirli internet hizmetlerini ve konuma dayalı belirli hizmetleri yalnızca bu Sözleşmede belirtilen hüküm ve koşullara uygun şekilde kullanmanıza izin veren Hizmetin sağlayıcısıdır. iOS 9 veya sonraki sürümlerinin çalıştığı aygıtları kullandığınızda ve aygıt kurulumu sırasında Apple Hesabınızla (daha önce “Apple Kimliği” olarak anılmaktadır) oturum açtığınızda (aygıtı yükseltmiyorsanız ve daha önce iCloud’u etkinleştirmemeyi tercih etmediyseniz) iCloud otomatik olarak etkinleştirilir. iCloud’u Ayarlar bölümünden devre dışı bırakabilirsiniz. iCloud etkinleştirildiğinde içerikleriniz Apple tarafından otomatik olarak Apple’ın veya üçüncü taraf sağlayıcıların sunucularında saklanır; böylece bu içeriklere daha sonra erişebilir veya içeriklerin kablosuz olarak diğer iCloud uyumlu aygıtlara veya bilgisayarlara aktarılmasını sağlayabilirsiniz. 

I. HİZMETİN KULLANIMINA İLİŞKİN ŞARTLAR          A. Yaş. Hizmetin kullanılabilmesi için minimum yaş şartı 13’tür (veya ilgili yargı bölgesinde geçerli olan eşdeğer en düşük yaş). Bununla birlikte 13 yaşın altındaysanız ve Apple Hesabınız size, onaylı bir eğitim kurumunun isteği sonucunda verildiyse ya da ebeveynleriniz veya veliniz tarafından Aile Paylaşımı özelliğinin bir parçası olarak oluşturulmuşsa bu durumda da Hizmeti kullanabilirsiniz. 13 yaşından veya ilgili yargı çevresinde geçerli olan minimum yaştan küçük olan çocuklara ait kişisel bilgileri, ebeveynlerinin doğrulanabilir rızası olmadan bilerek toplamaz, kullanmaz veya ifşa etmeyiz.  Ebeveynlerin ve velilerin, internette yabancılarla konuşmanın tehlikeli olabileceğini küçüklere hatırlatmaları ve çocukları korumak amacıyla, çocukların Hizmeti nasıl kullandıklarını takip etmek de dahil olmak üzere uygun önlemleri almaları gerekmektedir.

Hizmeti kullanabilmeniz için, ikamet ettiğiniz veya Hizmeti kullandığınız ülkenin yasaları dahil olmak üzere, Amerika Birleşik Devletleri ya da diğer ilgili yargı bölgelerinin yasalarına göre Hizmeti kullanması yasak olan kişilerden biri olmamanız gerekir. Bu Sözleşmeyi kabul ettiğiniz takdirde, yukarıdaki hükümleri anladığınızı ve kabul ettiğinizi beyan etmiş olursunuz.          B. Aygıtlar ve Hesaplar. Hizmetin kullanımı için uyumlu aygıtlar, internet erişimi ve belirli yazılımlar gerekebilir (bunların karşılığında ücret ödemeniz gerekebilir); periyodik güncellemeler gerekebilir ve bu unsurların performansı, Hizmetin kullanımını etkileyebilir. Apple, bir aygıttan açılabilecek iCloud hesaplarının (“Hesaplar”) sayısını ve bir Hesap ile ilişkili aygıt sayısını sınırlama hakkını saklı tutar. Belirli işlemler veya özellikler için, gereken yazılımın en son sürümünü kullanma şartı olabilir. Bu gereklilikleri yerine getirmede sorumluluğun sizde olduğunu kabul edersiniz.           C. Kullanım Sınırlamaları.  Hizmeti yalnızca işbu Sözleşmenin izin verdiği amaçlar için ve yalnızca, ilgili yargı bölgesinde yürürlükte olan yasaların, yönetmeliklerin veya genel olarak kabul gören uygulamaların izin verdiği ölçüde kullanmayı kabul edersiniz. Hesabınız için, iCloud özellik sayfalarında belirtildiği gibi 5 GB depolama kapasitesi ayrılmıştır. Aşağıda açıklandığı gibi ek depolama alanı satın alınabilir. Yürürlükteki veya makul bant genişliği sınırlamalarını veya depolama kapasitesini (örneğin, yedekleme veya e\-posta hesap alanı) aşmak yasaktır. Aksi takdirde bu, iCloud’a yedekleme yapmanıza, belge eklemenize veya iCloud e\-posta adresinize gönderilen yeni e\-postaları almanıza engel olabilir. Hizmeti kullanımınız veya başka bir davranışınız, Apple’ın Hizmeti veya diğer sistemleri sağlama olanağını kasıtlı veya kasıtsız olarak tehdit ederse Apple, Hizmeti ve Apple’ın sistemlerini korumak amacıyla, Hizmete erişiminizin askıya alınmasını da içerebilecek tüm makul adımları atma hakkına sahip olacaktır. Sınırlamaların tekrar tekrar ihlal edilmesi halinde Hesabınız feshedilebilir.

Sigorta alanında faaliyet gösteren bir kuruluş veya iş ortağıysanız ya da böyle bir kuruluş veya iş ortağının temsilcisiyseniz (bu terimler 45 C.F.R § 160\.103 altında tanımlanmıştır) iCloud’un hiçbir bileşenini, işlevini veya diğer özelliğini, herhangi bir “korunan sağlık bilgisi” (bu terimin 45 C.F.R § 160\.103’te tanımına göre) oluşturmak, almak, saklamak veya iletmek için kullanmayacağınızı veya iCloud’u hiçbir şekilde Apple’ı (veya herhangi bir Apple İştirakini) sizin veya herhangi bir üçüncü tarafın iş ortağı haline getirecek şekilde kullanmayacağınızı kabul edersiniz.          D. Hizmetin Kullanılabilirliği. Hizmet veya onun herhangi bir özelliği ya da bölümü, tüm dillerde veya tüm ülkelerde sunulmayabilir ve Apple, Hizmetin veya herhangi bir özelliğinin ya da bölümünün belirli bir konumda herhangi bir kullanım için uygun veya mevcut olduğuna dair taahhütte bulunmaz. Hizmete erişiminiz ve Hizmeti kullanımınız, kendi inisiyatifinizdedir. Bu Hizmeti kullandığınız veya Hizmete eriştiğiniz takdirde yürürlükteki tüm yasalara uymakla yükümlü olursunuz.          E. Hizmette Değişiklik Yapma.  Apple; kullanıcı güvenliği, kullanıcı gizliliği veya teknik bütünlükle ilgili endişeleri gidermek ve diğer kullanıcılara yönelik hizmet kesintilerini önlemek için veya Apple’ın makul kontrolü dışındaki doğal felaket, yıkıcı olay, savaş ya da benzeri başka bir olay nedeniyle ve yasal şartlar, yönetmelikler veya hükümet icraatları nedeniyle oluşan şartlar gereği makul olmayan durumlar hariç, Hizmette veya hizmetin ilgili şartlarında olumsuz yönde yapılacak önemli değişiklikleri 30 gün önceden size bildirmek koşuluyla, istediği zaman bu Sözleşmeyi değiştirme ve yeni veya Hizmeti kullanımınıza yönelik ek hükümler ya da koşullar getirme hakkını saklı tutar. Ücretli iCloud hizmetleriyle (örn. iCloud\+) ilgili olarak; Apple yasal şartlara, yönetmeliklere veya hükümet icraatlarına uymak, kullanıcı güvenliği, kullanıcı gizliliği veya teknik bütünlükle ilgili endişeleri gidermek, diğer kullanıcılara yönelik hizmet kesintilerini önlemek veya Apple’ın makul kontrolü dışındaki doğal felaket, yıkıcı olay, savaş ya da benzeri bir olay nedeniyle oluşan sorunları çözmek için gerekli olmadıkça, ücretini ödediğiniz dönem bitmeden Hizmette olumsuz yönde önemli değişiklikler yapmaz. Apple’ın Hizmette veya kullanım koşullarında olumsuz yönde önemli değişiklikler yapması durumunda, bu Sözleşmeyi ve hesabınızı feshetme hakkına sahip olursunuz; bu durumda, Apple size ücretini ödediğiniz dönem için oransal olarak bir para iadesi yapacaktır. Apple, bu Bölüm I.E’ye uygun olarak, Hizmette veya hizmet şartlarında yaptığı herhangi bir değişiklikten dolayı size karşı sorumlu tutulamaz.

II. ÖZELLİKLER VE HİZMETLER          A: Fotoğraflar            1\.  iCloud Fotoğrafları. iCloud Fotoğrafları’nı etkinleştirdiğinizde, fotoğraflarınız, videolarınız, meta verileriniz ve iOS aygıtınızda, macOS bilgisayarınızda veya Windows PC’nizde Fotoğraflar uygulamasını kullanarak yaptığınız tüm düzenlemeler, otomatik olarak iCloud’a yüklenerek depolanır, ardından da iCloud Fotoğrafları’nın etkinleştirildiği diğer aygıtlarınıza ve bilgisayarlara aktarılır. Fotoğraf ve video çözünürlüğü, aygıt ayarlarınıza ve kullanılabilir depolama alanına bağlı olarak değişebilir.  Tam çözünürlüklü fotoğrafları ve videoları istediğiniz zaman indirebilirsiniz.

            2\. Paylaşılan Albümler.  Paylaşılan Albümler’i kullandığınızda, Apple, paylaştığınız tüm fotoğrafları ve videoları, sizin tarafınızdan silinene kadar depolar. Paylaşılan fotoğraflarınıza ve videolarınıza, Paylaşılan Albümler’e erişilebilen bir aygıttan erişebilirsiniz. Paylaşılan Albümlere davet ettiğiniz kişiler, bu fotoğrafları ve videoları görüntüleyebilir, kaydedebilir, kopyalayabilir ve paylaşabilir, ayrıca fotoğraf ve videolar ekleyip yorum yapabilir.  Fotoğrafları bir web bağlantısı üzerinden paylaşmak için Paylaşılan Albümler’i kullanmayı seçerseniz bu fotoğraflar, web bağlantısının verildiği veya bağlantıya erişen herkes tarafından paylaşılabilir. Tek tek fotoğrafları, videoları, yorumları veya bütün olarak Paylaşılan Albümler’i paylaşmaktan vazgeçmek istiyorsanız bunları istediğiniz zaman silebilirsiniz.  Ancak, daha önce Paylaşılan Albüm’den başka bir aygıta veya bilgisayara kopyalanan hiçbir içerik silinmez.  

            3\. Paylaşılan Fotoğraf Arşivi.  iCloud Fotoğrafları’nız etkinse beş diğer kişiyle paylaşabileceğiniz bir Paylaşılan Arşiv oluşturabilir veya Paylaşılan Arşivlere katılabilirsiniz.  Paylaşılan Fotoğraf Arşivi’ne fotoğraf ve video eklediğinizde bu fotoğraf ve videolar Kişisel Arşiv’inizden Paylaşılan Arşiv’e taşınır. Paylaşılan Arşiv’de tüm katılımcıların içerik ekleme, düzenleme ve silme izinleri eşittir. Paylaşılan Arşiv’deki tüm katılımcıların Paylaşılan Arşiv içeriğine erişimi vardır ancak Paylaşılan Arşiv içeriği, Paylaşılan Arşiv’i oluşturan kişinin iCloud Saklama Alanında yer kaplar.  Arşiv sahibinin iCloud saklama alanı dolarsa Paylaşılan Arşiv’e bundan sonra içerik eklenemez ve düzenlemeler, favoriler, meta verileri ayarlamaları gibi değişiklikler artık eş zamanlanmaz.  Apple Hesabı bir ebeveyn veya veli tarafından kurulan, 13 yaşından (ya da ilgili yargı bölgesi içinde buna eş değer olan geçerli yaş sınırından) küçük kullanıcılar bir Paylaşılan Fotoğraf Arşivi’ne yalnızca diğer Aile üyeleriyle birlikte katılabilir.

          B. Klasör ve Dosya Paylaşımı. iCloud Klasör ve Dosya Paylaşımını kullandığınızda Apple, paylaştığınız tüm dosyaları, siz bu dosyaları silene kadar saklar.  Paylaşılan dosyalarınıza, iCloud Drive’ın etkinleştirildiği tüm Apple aygıtlarınızdan erişebilirsiniz. Başka kişilere, bu dosyaları görüntüleme, kaydetme, kopyalama veya düzenleme konusunda erişim verebilirsiniz.  Başka kişilere, dosyaları düzenleme veya yalnızca görüntüleme izni verme seçeneğiniz de vardır.  Bir web bağlantısı yoluyla dosya paylaşmak için iCloud Klasör ve Dosya Paylaşımını kullanıyorsanız söz konusu dosyalar, web bağlantısının paylaşıldığı herkesin erişimine açık olacaktır.  İstediğiniz zaman dosyaları paylaşmayı bırakabilirsiniz.  Paylaşımı durdurursanız dosyalar, herkesin aygıtlarında iCloud Drive’dan kaldırılır. Ancak, başka bir aygıt veya bilgisayara önceden kopyalanan hiçbir dosya silinmez.          C. Mail Drop. iCloud’da oturum açtıysanız ve büyük boyutlu ek içeren e\-postalar göndermek için web’deki iCloud Mail’i veya macOS Mail uygulamasını kullanıyorsanız Mail Drop kullanma seçeneğine de sahip olursunuz.  Mail Drop ile; büyük boyutlu ekleriniz, teslimatlarını kolaylaştırmak için, geçici olarak iCloud sunucularında depolanır. Apple, alıcının e\-posta istemci uygulamasına bağlı olarak, ekin bir bağlantısını veya önizlemesini alıcılara gönderir. Büyük e\-posta eklerinin geçici olarak depolanması, iCloud depolama kotanıza dahil değildir. Mail Drop hakkında daha fazla bilgi için lütfen şu adrese gidin: https://support.apple.com/HT203093\.           D. Üçüncü Taraf Uygulamalar. iCloud kimlik bilgilerinizle belirli üçüncü taraf uygulamalara giriş yaparsanız söz konusu uygulamanın kişisel iCloud hesabınızda veri depolamasının yanı sıra Hizmeti ve bu tür uygulamaları kullanımınızla ilişkili olarak Apple’ın ilgili üçüncü taraf uygulama geliştiricisi adına bu tür verileri toplamasına, depolamasına ve işlemesine izin vermeyi kabul etmiş olursunuz. Uygulamanın kişisel iCloud hesabınızda depoladığı veriler, saklama alanınızda yer kaplar.  Bu tür veriler, aynı uygulama geliştiricisinden indirdiğiniz başka bir uygulama ile paylaşılabilir.           E. Aile Paylaşımı. Aile Paylaşımı ile, Mağaza’dan satın alınan öğeler ve Apple abonelikleri gibi satın aldığınız belirli içerikleri ailenizin üyeleriyle paylaşabilirsiniz. Ayrıca ailenizin neleri paylaşmayı seçtiğine bağlı olarak fotoğraflar, takvimler, konum ve ekran saati bilgileri gibi belirli içerikleri de paylaşabilirsiniz.  Üçüncü taraflarca sağlanan belirli aboneliklerinizi ve satın alınan içeriklerinizi de paylaşabilirsiniz.  Satın aldığınız içerikleri paylaşmayla ilgili daha fazla bilgi için lütfen https://www.apple.com/legal/internet\-services/itunes/ww adresindeki Apple Medya Hizmetleri Hüküm ve Koşulları’na bakın.  Aile üyeleriyle içerik, aygıt kullanımı ve konum bilgilerini paylaşma ile ilgili daha fazla bilgi için lütfen https://www.apple.com/family\-sharing/ adresini ziyaret edin.

          F. Sadece Web Özellikli iCloud Hesabı.  Hizmete Apple markalı olmayan bir aygıttan veya bilgisayardan, sadece web özellikli bir hesapla kaydolursanız yalnızca sınırlı sayıda Hizmet işlevine erişebilirsiniz. 1 GB ücretsiz depolama alanınız olur ve sadece web özellikli bir hesapla bu kotayı artıramazsınız. Hizmete sadece web özellikli bir hesapla erişmenin bir koşulu olarak; Hizmetin kullanımı, kullanım sınırlamaları, kullanılabilirlik, herkese açık beta, garanti feragatnameleri ile ilgili tüm hükümler, içeriğiniz, davranış biçimi ve fesihle ilgili kurallar dahil ancak bunlarla sınırlı olmamak üzere, bu Sözleşmede bulunan tüm ilgili hüküm ve koşulları kabul etmiş olursunuz. Bu Sözleşmede bulunan ve sadece web özellikli sürümün kullanıcılarının kullanamayacağı işlevlerle ilgili olan hükümler, sizin için geçerli olmayacaktır. Buna verilebilecek örnekler arasında, konuma dayalı hizmetlerin kullanımı ve iCloud depolama yükseltmeleri için ücret ödenmesi sayılabilir. Ayrıca, daha sonra sadece web özellikli hesabınıza Apple markalı bir aygıttan veya Apple markalı bir bilgisayardan erişirseniz söz konusu aygıt veya bilgisayar size ait olsa da olmasa da Apple, sadece web özellikli hesabınızı otomatik olarak tam işlevli bir iCloud hesabına yükseltebilir ve ücretsiz depolama kapasitesinin arttırılması da dahil olmak üzere Hizmetin kullanılabilen tüm işlevselliğini size sağlayabilir. Sadece web özellikli hesabınıza Apple markalı bir aygıttan veya Apple markalı bir bilgisayardan erişmeyi seçerseniz ve ardından hesabınız, Hizmetin tüm işlevselliğine sahip olacak şekilde yükseltilirse Hizmeti kullanımınızın buradaki tüm hüküm ve koşullara tabi olacağını kabul etmiş olursunuz. Tam işlevli bir iCloud hesabına sahip olmak istemiyorsanız sadece web özellikli hesabınıza Apple markalı bir aygıttan veya bilgisayardan giriş yapmayın.          G. iCloud\+.  “iCloud\+”, ek saklama alanına ve belirli premium özelliklere erişim sağlayan, premium bir iCloud Aboneliğidir.  iCloud\+ için abonelik planları, iCloud\+ Abonelikleridir.  Bir iCloud\+ Aboneliğine sahip olmanız veya Aile Paylaşımı grubunuzdaki bir kişinin sahip olduğu iCloud\+ Aboneliğini sizinle paylaşması halinde, bölgenizdeki gerekliliklere bağlı olarak, aşağıdaki iCloud\+ özelliklerinin bir kısmını veya tamamını kullanabilirsiniz:

            1\. Özel Geçiş.  Özel Geçiş, internet trafiğinizi şifreleyerek ve en az iki internet geçişi üzerinden göndererek daha gizli ve güvenli bir şekilde, web’e bağlanmanızı ve web’de gezinmenizi sağlar.  Özel Geçiş kullanıldığında bazı web siteleri beklendiği gibi davranmayabilir; örneğin yanlış bölgeye yönelik içerikler gösterebilir veya giriş yapmak için ekstra adımlar gerektirebilir.  Özel Geçiş’i dilediğiniz zaman iCloud Ayarları’ndan etkinleştirebilir veya etkisizleştirebilirsiniz. Özel Geçiş ayrıca, internet sağlayıcınızın, veri kullanımınızı veri sınırından muaf tutma kabiliyetini etkileyebilir ve internet sağlayıcınızın ekstra ücret yansıtmasına neden olabilir.  Özel Geçiş başlangıçta beta olarak kullanıma sunulabilir ve bu durumda, Bölüm VI.C hükümlerine tâbi bir Beta Özellik’tir (Herkese Açık Beta).

             2\. E\-postamı Gizle.  E\-postamı Gizle, e\-postalarınızı seçtiğiniz bir e\-posta adresine iletecek rastgele ve benzersiz e\-posta adresleri oluşturmanıza olanak sağlar.  Apple bu özellik yoluyla kullanılabilecek e\-posta adreslerinin sayısını sınırlama veya işbu metinde belirtilen hüküm ve koşullara aykırı olması halinde bir takma adın kullanımına son verme hakkını saklı tutar.               3\. HomeKit Güvenli Video.  iCloud\+ dahilindeki HomeKit Güvenli Video özelliği, uyumlu ev güvenlik kameralarından alınan videoları iCloud’da depolamanıza ve çekilen görüntüleri uzaktan izlemenize olanak sağlar.  HomeKit Güvenli Video’yu kullanabilmek için; desteklenen bir iCloud\+ planı, uyumlu ve HomeKit özellikli güvenlik kamerası ve ana hub olarak kullanılan bir HomePod, Apple TV veya iPad gereklidir.  Belirli iCloud\+ planları, kullanabileceğiniz kamera veya video yayını sayısını sınırlayabilir.               4\. Özel E\-Posta Alan Adları.  iCloud Mail adresinizi özel bir alan adıyla kişiselleştirebilir (kullanılabildiği durumlarda) ve ailenizin üyelerini kendi iCloud Mail hesaplarında aynı alan adını kullanmaya davet edebilirsiniz.  Her birey, alan adı başına üç adete kadar e\-posta adresine sahip olabilir.  iCloud’da depolanan veriler iCloud saklama alanınızda yer kaplar. iCloud saklama alanınız dolarsa, daha fazla saklama alanına sahip olana kadar, özel e\-posta adresinizden yeni mesaj alamazsınız.  Apple, iCloud Mail adresinizi yasa dışı, taciz edici, tehdit edici, zarar verici, haksız fiil doğurucu, onur kırıcı, hakaret içeren, küfürlü, şiddet içeren, adaba aykırı, kaba, başkalarının özel hayatına giren, nefret uyandırıcı, ırk veya etnik bakımdan saldırgan ya da başka bir biçimde itiraz edilebilir bir özel alan adı kullanarak kişiselleştirmenizi reddetme hakkını saklı tutar.  Bazı iCloud\+ özellikleri tüm ülke ve bölgelerde kullanılamaz.  

          H. İki Faktörlü Kimlik Doğrulama ve Otomatik Arama/Kısa Mesaj. Apple Hesabınız için İki Faktörlü Kimlik Doğrulamayı etkinleştirmeyi seçerseniz (a) Apple’a en az bir telefon numarası bildirmeyi ve (b) verdiğiniz telefon numaralarından herhangi birine Apple’dan otomatik aramalı veya bant kayıtlı çağrı ve kısa mesaj almayı kabul etmiş olursunuz. Bu tür aramaları veya kısa mesajları şu amaçlarla yapabilir veya gönderebiliriz: (i) Giriş yaparken Hesabınızı güvende tutmak için; (ii) parolanızı unuttuğunuzda Hesabınıza erişmenize yardımcı olmak için veya (iii) Hesabınızla ilgili herhangi bir hizmeti sunmak ya da bu Sözleşmeyi, politikalarımızı, ilgili yasaları veya sizinle yapmış olabileceğimiz diğer sözleşmelerin koşullarını uygulamak için gerekli olduğu takdirde.

          I. Hesap Kurtarma Yardımı.  Bir veya birden fazla kişiyi, hesabınıza ve verilerinize yeniden erişim sağlamanıza yardımcı olacak bir kodu kendi aygıtlarında oluşturacak kurtarma kişisi olarak ekleyebilirsiniz.  Kurtarma kişisi 13 yaş veya üzerinde (ya da ilgili yetki bölgesindeki eş değer minimum yaşta) olmalı ve bir Apple Hesabına, iki faktörlü kimlik doğrulama özelliğine ve aygıt parolası etkinleştirilmiş bir Apple aygıtına sahip olmalıdır.  Bu kişiler hesabınıza doğrudan erişim sağlayamaz.  Kurtarma kişilerinizi güncel tutmak sizin sorumluluğunuzdur. 

          J. İleri Düzey Veri Koruma. İleri Düzey Veri Koruma ile iCloud Yedeklemeniz, Fotoğraflarınız, Notlarınız ve iCloud Drive'da depolanan dosyalar dahil olmak üzere iCloud'daki verilerinize ilişkin ek kategorileri daha ileri düzeyde korumak için uçtan uca şifreleme kullanımını etkinleştirebilirsiniz. İleri Düzey Veri Korumasını etkinleştirmek için Apple Hesabınıza ait iki faktörlü kimlik doğrulamayı etkinleştirmiş olmanız ve bu hesap için parolası veya şifresi etkinleştirilmiş güvenilir bir aygıtınızın (iki faktörlü kimlik doğrulamayı kullanarak Hesabınızda oturum açtığınız aygıtlar) olması gerekir. Ek olarak, Hesap parolanızı unutmanız, güvenilir aygıtlarınızdan herhangi birine erişiminiz olmaması ve aygıt parolalarını veya şifrelerini unutmanız halinde Hesabınıza ve verilerinize yeniden erişebilmenize yardımcı olması için bir kurtarma anahtarı oluşturmanız veya en az bir tane hesap kurtarma kişisi belirlemeniz istenecektir. Kurtarma kişilerinizi istediğiniz zaman değiştirebilirsiniz, ancak bu kişilerin 13 yaşından (veya kurtarma kişisinin ikamet ettiği yerde eşdeğer bir minimum yaştan) büyük olması, iki faktörlü kimlik doğrulamanın etkinleştirildiği bir Apple Hesabına sahip olması ve bir parola ya da şifre belirlenmiş Apple aygıtına sahip olması gerekir. Apple, İleri Düzey Veri Koruma etkinleştirildikten sonra bu özellik yardımıyla korunan verileri kurtarmanıza yardımcı olamayacaktır. Bu nedenle, kurtarma anahtarınızı güvende tutmak ve/veya kurtarma kişilerinizi güncel tutmak sizin sorumluluğunuzdadır. Apple, kurtarma anahtarınızı koruyamadığınız için hesabınıza veya verilerinize erişim sağlayamamanız veya kurtarma kişinizin Hesabınıza ve verilerinize tekrar erişmenize yardımcı olamaması veya olmak istememesi durumunda hiçbir sorumluluk kabul etmez. Yönetilen Apple Hesapları ve Çocuk hesapları, İleri Düzey Veri Koruma için uygun değildir. İleri Düzey Veri Koruma'yı istediğiniz zaman kapatabilirsiniz.

          K. Güvenlik Anahtarları. Güvenlik Anahtarları, Apple Hesabınızla oturum açmak için fiziksel bir güvenlik anahtarı kullanılmasını zorunlu tutmanıza olanak sağlar. Güvenlik Anahtarları, Apple Hesabınız için iki faktörlü kimlik doğrulamayı etkinleştirmenizi ve iki faktörden biri olarak FIDO sertifikalı bir üçüncü taraf güvenlik anahtarı kullanmanızı gerektirir. Güvenlik Anahtarları, yeni bir anahtar eklemek için güvenilir bir aygıt kullanmanıza veya hesabınıza erişimi korumak için Güvenlik Anahtarlarını tamamen kapatmanıza olanak tanır. Bununla birlikte, tüm güvenlik anahtarlarınızın yanı sıra güvenilir aygıtlarınızı da kaybettiğinizde hesabınıza erişimi kalıcı olarak kaybedersiniz; Apple, hesabınıza veya verilerinize yeniden erişme konusunda yardımcı olamaz. Apple, fiziksel güvenlik anahtarlarınızı koruyamamanız veya fiziksel güvenlik anahtarlarınızın arızalanması nedeniyle hesabınıza veya verilerinize erişememenizden dolayı hiçbir sorumluluk kabul etmez. Yönetilen Apple Hesapları ve çocuk hesapları, Güvenlik Anahtarları için uygun değildir.

          L. Dijital Miras.  Dijital Miras özelliğiyle, ölümünüzden sonra belirli verilere erişme ve bu verileri indirme hakkına sahip bir veya birden fazla kişiyi ekleyebilirsiniz.  Belirlediğiniz kişiler, Apple’a ölüm belgesini sunmaları ve gerekli anahtara sahip olmaları halinde, belirli hesap verilerine otomatik olarak erişim hakkı elde eder ve etkinleştirme kilidi tüm aygıtlarınızdan kaldırılır.  Bu nedenle, Dijital Miras kişilerinizi güncel tutmak sizin sorumluluğunuzdur.  Şu adreslerden Dijital Miras hakkında daha fazla bilgi edinebilirsiniz: https://support.apple.com/HT212360 ve https://support.apple.com/HT212361\.              M. Konum Tabanlı Hizmetlerin KullanımıApple, Apple’ın ortakları ve lisans verenleri; GPS (veya varsa benzer teknolojiler) ve kitle kaynaklı Wi\-Fi erişim noktaları ile baz istasyonu konumlarını kullanarak aygıta dayalı konum bilgilerini temel alan bazı özellikler veya hizmetler sağlayabilir. Uygun olduğu durumlarda bu özelliklerin veya hizmetlerin sağlanması için Apple’ın, iş ortaklarının ve lisans verenlerinin; aygıtınızın coğrafi konumu ve Hesabınızla ilgili bilgiler de dahil ancak bunlarla sınırlı olmamak üzere (ayrıca Apple Hesabınız, aygıtınızın kimliği/adı ve aygıtınızın türü dahil ancak bunlarla sınırlı olmamak üzere bu hesapta kayıtlı tüm aygıtlarla ilgili bilgileri içerecek şekilde) konum verilerinizi toplaması, kullanması, iletmesi, işlemesi ve saklaması gerekir. 

Dilediğiniz zaman konum hizmetlerini kullanmayı bırakıp aygıtınızda Bul (önceki adı iPhone’umu Bul ve Arkadaşlarımı Bul olan uygulamaların tümü birden “Bul” adıyla anılacaktır) uygulamasını ya da Ayarlar’dan Konum Hizmetleri’ni devre dışı bırakarak Apple’ın kendisinin, ortaklarının ve lisans verenlerinin konum ve Hesap verilerini toplaması, kullanması, iletmesi, işlemesi ve saklaması için verdiğiniz onayı iptal edebilirsiniz. Hizmetin bir parçası olarak konum verilerini kullanan veya sağlayan üçüncü taraf hizmetlerini kullanırken, bu tür üçüncü taraflarca konum verilerinin kullanımıyla ilgili hükümlere ve gizlilik politikasına tabi olursunuz, dolayısıyla söz konusu şartların ve politikanın içeriğini gözden geçirmeniz gerekir. Hizmet tarafından sağlanan konum verileri; kesin konum bilgilerinin gerekli olduğu veya hatalı, yanlış, gecikmeli ya da eksik konum verilerinin mala veya çevreye zarara veya ölüme ya da yaralanmaya yol açabileceği durumlarda, güvenilir olma amacı taşımamaktadır. Apple, Hizmeti sunarken makul becerileri kullanacak ve gereken özeni gösterecektir, ancak ne Apple ne de hizmet ve/veya içerik sağlayıcıları, konum verilerinin veya Hizmet tarafından görüntülenen diğer verilerin kullanılabilirliğini, doğruluğunu, tamlığını, güvenilirliğini veya zamanlamasını garanti eder. KONUMA DAYALI HİZMETLER, ACİL DURUMDA KONUM BULMA SİSTEMİ OLARAK AMAÇLANMAMIŞTIR VE BU TÜR AMAÇLA KULLANIMA UYGUN DEĞİLDİR.          N. Bul iOS 13, iPad OS veya macOS Catalina ya da sonraki bir sürümün çalıştığı bir aygıtta iCloud’u ve Konum Hizmetleri’ni etkinleştirdiğinizde, Bul (iOS 8\-iOS 12 sürümlerin çalıştığı aygıtlar için iPhone’umu Bul) özelliği, bu aygıtta ve bununla eşleştirilen tüm Apple aksesuarlarında otomatik olarak etkinleştirilecektir.  Etkinleştirildiğinde, aygıtınız, otomatik olarak Apple Hesabınıza bağlanır ve siz dahil olmak üzere herhangi bir kişinin Bul özelliğini devre dışı bırakabilmesi, iCloud oturumunu kapatabilmesi, aygıtı silebilmesi veya etkinleştirebilmesi için Apple Hesabı parolanız gerekir.  Apple’ın ve yetkili temsilcilerinin, Apple’ın sınırlı garantisi altındaki hizmetler de dahil olmak üzere donanım veya yazılım destek servis hizmetlerini gerçekleştirebilmesi için, servisten önce Bul’u devre dışı bırakmanız gerekir.  Apple; iOS aygıtınızı parola ile koruyamamanız, Kayıp Modu’nu etkinleştirememeniz ve/veya bildirimler ile iletişimleri alamamanız ya da bunlara cevap verememeniz durumunda sorumluluk kabul etmez.  Ayrıca Apple, iOS aygıtınızı size iade etme veya iOS aygıtınızda olabilecek veri kaybı konularında da sorumluluk kabul etmez.

Bul Ağı, kaybolan ve internete bağlı olmayan aygıtların bulunmasına yardımcı olabilecek, kitle kaynaklı bir özelliktir. Bir aygıtta Bul Ağı etkinse bu özellik, Bluetooth (veya benzeri teknolojiler) yoluyla yakındaki çevrimdışı aygıtları tespit edebilir. Bir aygıt kaybolan çevrimdışı bir aygıt saptarsa aygıtın yaklaşık konumunu aygıtla ilişkilendirilmiş Apple Hesabına güvenli bir şekilde bildirmek için Wi\-Fi bağlantısını veya hücresel bağlantıları kullanır ve böylece aygıtın sahibi, Bul uygulamasında aygıtın konumunu görüntüleyebilir. Konum raporlama, baştan sona şifrelenir ve Apple, raporlamayı yapan aygıtın veya herhangi bir çevrimdışı aygıtın yerini göremez. Bul Ağı’nı Ayarlar’dan etkisizleştirebilirsiniz.

          O. YedeklemeiCloud Yedekleme, aygıt ekranı kilitlendiğinde; aygıt, bir güç kaynağına bağlandığında ve bir Wi\-Fi ağı üzerinden internete bağlandığında, iOS aygıtları için düzenli aralıklarla otomatik yedeklemeler oluşturur. Bir aygıt, yüz seksen (180\) günlük bir süre içinde iCloud’a yedekleme yapmadıysa Apple, söz konusu aygıtla ilişkili tüm yedeklemeleri silme hakkını saklı tutar. Yedekleme; aygıt ayarlarını, aygıt özelliklerini, fotoğrafları ve videoları, belgeleri, mesajlarınızı, zil seslerini, Sağlık uygulaması verilerini ve diğer uygulama verilerini içerebilir. Ek bilgi için lütfen şu adrese gidin: https://support.apple.com/HT207428\.  Şu içerikler, iCloud yedeklemenize dahil edilmez: iTunes Store, App Store veya Apple Books’tan satın alınan içerikler, bilgisayarınızdan senkronize edilmiş medya öğeleri ve iCloud Fotoğraf Arşivi’ni etkinleştirdiyseniz fotoğraf arşiviniz. Apple, Hizmetin sağlanmasında makul becerileri kullanacak ve gereken özeni gösterecektir, ancak APPLE, İLGİLİ YASALARIN İZİN VERDİĞİ EN GENİŞ ÖLÇÜDE; HİZMETİ KULLANARAK DEPOLAYABİLECEĞİNİZ VEYA ERİŞEBİLECEĞİNİZ İÇERİKLERİN YANLIŞLIKLA ZARAR GÖRMEYECEĞİNİ, BOZULMAYACAĞINI, KAYBOLMAYACAĞINI VEYA BU SÖZLEŞMENİN HÜKÜMLERİ UYARINCA KALDIRILMAYACAĞINI GARANTİ VEYA TAAHHÜT ETMEZ VE APPLE, BU TÜR ZARAR, BOZULMA, KAYIP VEYA KALDIRMA İŞLEMLERİNDEN SORUMLU TUTULAMAZ. Bilgilerinizin ve verilerinizin uygun şekilde yedeklenmesini sağlama konusunda sorumluluk size aittir.

III. ABONELİK YÜKSELTMEiCloud\+ Abonelik planları, abonelik temelinde satışa sunulmaktadır.

          A. ÖdemeDaha fazla saklama alanı ve ek özellikler için iCloud\+ Aboneliği hizmetine yükseltme yaptığınızda Apple, seçtiğiniz saklama alanı planının ücretini, ilgili vergiler dahil olmak üzere, Apple Hesabınızla ilişkilendirilen ödeme yönteminden (örneğin, varsa iTunes Store, App Store veya Apple Books’ta alışveriş yapmak için kullandığınız ödeme yöntemi) ya da Aile hesabınızla ilişkili ödeme yönteminden düzenli olarak tahsil eder. Planlar ve fiyatlarla ilgili ayrıntılı bilgi almak için lütfen https://support.apple.com/HT201238 adresini ziyaret edin.  Aile düzenleyicisi sizseniz Apple’ın, planlarını yükselten Aile üyeleriniz için ilgili ücreti düzenli olarak ödeme yönteminizden tahsil edeceğini kabul edersiniz. Apple ayrıca, en fazla işlemin tutarı kadar olacak şekilde, bir ödeme tutarı için ön onay alabilir, fatura anımsatıcıları ve abonelik hesabıyla ilgili diğer iletişimler için Apple Hesabınızla ilişkili e\-posta adresine e\-posta göndererek sizinle düzenli olarak iletişim kurabilir.  

Aygıtınızda Ayarlar’ın altındaki iCloud bölümünden; Mac’inizde Sistem Tercihleri ayarının iCloud bölmesinden veya PC’nizde Windows için iCloud’dan planınızı yükselterek veya indirgeyerek aboneliğinizi değiştirebilirsiniz.

Yükseltilmiş bir plan için o an yürürlükte olan ücret derhal geçerli olur; planınızda yaptığınız indirgemeler ise bir sonraki yıllık veya aylık faturalandırma tarihinde yürürlüğe girer. TÜM ÜCRETLERİN ZAMANINDA ÖDENMESİNDEN VE TÜM ÜCRETLERİN ÖDENMESİ İÇİN APPLE’A GEÇERLİ KREDİ KARTI VEYA ÖDEME HESABI AYRINTILARINI SAĞLAMAKTAN SİZ SORUMLU OLURSUNUZ. Apple, ödenmesi gereken ücretler için kredi kartınızdan veya ödeme hesabınızdan başarıyla ödeme alamazsa saklanan İçeriklerinize erişimi iptal etme veya kısıtlama, depolanan İçeriklerinizi silme veya Hesabınızı feshetme hakkını saklı tutar. Farklı bir kredi kartı veya ödeme hesabı belirlemek istiyorsanız veya kredi kartınızın ya da ödeme hesabınızın durumunda bir değişiklik varsa bilgilerinizi çevrimiçi olarak iCloud’un Hesap Bilgileri bölümünden değiştirmeniz gerekir; bu, Apple yeni ödeme bilgilerinizi doğrularken Hizmetler’e erişiminizi geçici olarak kısıtlayabilir. Seçtiğiniz plandaki saklama alanı limitinizi doldurma veya aşma gibi nedenlerle (ancak bunlarla sınırlı olmaksızın), hesabınızla ilgili olarak e\-posta yoluyla sizinle iletişim kurabiliriz. 

Brezilya’da yaşıyorsanız burada aksi belirtilmedikçe:Apple’ın size fatura edeceği tüm ücretlere ilişkin olarak Apple, iCloud hesabınızla bağlantılı ödemeniz gereken tutarların tahsilatı ve havalesi gibi işlemler için bir bağlı şirketi kullanabilir.  Ayrıca, toplam ücretinize, yükseltme fiyatının yanı sıra geçerli tüm kredi kartı ücretleri de dahil olur. Apple’ın bağlı şirketi tarafından tahsil edilecek yürürlükteki stopaj vergileri dışında sizin için geçerli olan tüm vergileri ödeme sorumluluğu size aittir. Apple’ın bu tür işlemleri yapabilmek için istediği tüm hesap bilgilerini sağlamanız gerekir. Gerekli tüm hesap bilgilerini sağlamazsanız Apple’ın hesabınızı feshetme hakkına sahip olduğunu onaylamış ve kabul etmiş sayılırsınız.           B. Vazgeçme Hakkıİlk satın alma işleminden sonra aboneliğinizi iptal etmeyi seçerseniz veya yıllık ödeme planındaysanız herhangi bir yenileme süresinin başlamasından sonra, Müşteri Desteği ile iletişim kurarak e\-posta onayınızı aldıktan sonraki 14 gün içinde Apple’ı açıkça bilgilendirerek (aşağıdaki “Genel” bölümünden ilgili adres bilgilerine bakın) iptal işlemini yapabilirsiniz. İptal için herhangi bir sebep belirtmenize gerek yoktur. İptal süresinin bitiş tarihini geçirmemek için iptal bildiriminizi 14 günlük süre dolmadan göndermeniz gerekir. AB ve Norveç’teki müşteriler ayrıca aşağıdaki iptal formu şablonunu kullanarak da bize bilgi verebilirler:Kime:  Apple Distribution International Ltd., Hollyhill Industrial Estate, Hollyhill, Cork, Republic of Ireland:

Aşağıdaki planla ilgili olarak sözleşmemi feshetmek istediğimi bu yazıyla bildiririm: \[ABONELİK PLANI VE SÜRESİ, örn. 200 GB AYLIK iCLOUD\+ ABONELİK PLANI YÜKSELTMESİ]

Sipariş tarihi: \[TARİH EKLEYİN] Tüketicinin adıTüketicinin adresiTarih İptalin sonuçları Depolama alanınız 5 GB’a düşürülecek ve iptal bildiriminizi aldığımız günden itibaren en geç 14 gün içinde size geri ödeme yapılacaktır. Bu süre içinde 5 GB’tan fazla depolama alanı kullandıysanız daha fazla iCloud yedeklemesi oluşturamayabilir veya depolama alanınızı azaltana kadar belirli özellikleri kullanamayabilirsiniz. Ödeme yöntemi olarak, işlem için kullandığınız ödeme yöntemi kullanılacak olup bu tür geri ödemeler için sizden herhangi bir ücret talep edilmeyecektir. IV. Hizmeti Kullanımınız          A. HesabınızHizmetin kayıtlı kullanıcısı olarak bir Hesap oluşturmanız gerekir. Hesap bilgilerinizi başka hiç kimseyle paylaşmayın. Hesabınızın gizliliğini ve güvenliğini korumaktan ve Hesabınızda veya Hesabınız aracılığıyla gerçekleşen tüm faaliyetlerden sadece siz sorumlu olursunuz ve Hesabınızın güvenliğinin herhangi bir şekilde ihlal edilmesi durumunda bunu derhal Apple’a bildirmeyi kabul edersiniz. Ayrıca, Hizmetin bireysel olarak kişisel kullanım için tasarlandığını ve amaçlandığını, ayrıca Hesap ve/veya parola bilgilerinizi başka hiç kimseyle paylaşmayacağınızı kabul eder ve onaylarsınız. Makul becerileri kullanıp gerekli özeni göstermiş olduğu takdirde, Apple, bu kurallara uymamanız sonucunda Hesabınızın yetkisiz kullanımından doğacak zararlardan sorumlu tutulamaz.

Hizmeti kullanmak için, Hesabınızı doğrulamak üzere Apple Hesabınızı ve parolanızı girmeniz gerekir. Hizmete kaydolmanız ve Hizmeti kullanmanız sırasında doğru ve tam bilgi (“Hizmet Kaydı Verileri”) temin edeceğinizi ve Hizmet Kaydı Verilerinizi doğru ve tam olmalarını sağlayacak şekilde güncelleyeceğinizi kabul edersiniz. Doğru, güncel ve eksiksiz Hizmet Kaydı Verisi sağlanamaması, Hesabınızın askıya alınmasına ve/veya feshedilmesine neden olabilir. Apple’ın, vermiş olduğunuz Hizmet Kaydı Verilerini, Hesabınızın sürdürülmesi ve ücretlerin fatura edilmesi için depolayabileceğini ve kullanabileceğini kabul edersiniz.

          B. Diğer Apple Ürünlerinin ve Hizmetlerinin KullanımıSatın alınan önceki ürünleri ve iTunes Match ve/veya iCloud Music Library’yi (ek ücrete tabidir) indirme olanağı da dahil, ancak bunlarla sınırlı olmamak üzere Apple ve/veya lisans verenleri tarafından sağlanan Hizmetin belirli bileşenleri veya özellikleri, ayrı yazılım veya başka lisans sözleşmeleri ya da kullanım şartları gerektirir. Hizmetin bu belirli bileşenlerini veya özelliklerini kullanmanın bir koşulu olarak, bu tür ayrı sözleşmeleri okumanız, onaylamanız ve bunlara tabi olacağınızı kabul etmeniz gerekir.          C. İmtiyazsızlık

Bu Sözleşmedeki hiçbir ifade; bir Apple Hesabı, e\-posta adresi, alan adı, iChat Kimliği veya Hizmetle ilişkili şekilde sizin tarafınızdan kullanılan benzer kaynaklarla ilgili olarak size herhangi bir çıkar, unvan veya lisans sağlayacak biçimde yorumlanamaz.

          D. Halefiyet OlmamasıDijital Miras özelliğiyle izin verilen durumlar haricinde ve yasalar aksini gerektirmediği sürece, Hesabınız başkasına aktarılamaz ve ölümünüz halinde Apple Hesabınıza ilişkin haklar ve Hesabınızdaki içerikler sonlandırılır. Bir ölüm belgesinin alınması halinde Hesabınız sonlandırılabilir ve Hesabınızdaki tüm içerikler silinir. Daha fazla yardım için https://support.apple.com/icloud adresindeki iCloud Desteği ile iletişime geçin.

          E. Hizmetin Yeniden Satılması YasaktırHerhangi bir amaç için Hizmeti (veya herhangi bir bölümünü) çoğaltmayacağınızı, kopyalamayacağınızı, satmayacağınızı, yeniden satmayacağınızı, kiralamayacağınızı veya takas etmeyeceğinizi kabul edersiniz.V. İçerik ve Sizin Davranış Biçiminiz          A. İçerik“İçerik”; Hizmetin kullanımı süresince üretilen veya karşılaşılan her türlü bilgi (veri dosyaları, aygıt özellikleri, yazılı metinler, yazılım, müzik, grafikler, fotoğraflar, görüntüler, sesler, videolar, mesajlar ve tüm diğer benzeri materyaller gibi) anlamına gelir. Hizmete genel olarak gönderilen veya özel olarak iletilen tüm İçeriğin, kaynaklandığı kişinin sorumluluğunda olduğunu kabul edersiniz. Bu, Hizmeti kullanımınız sırasında yüklediğiniz, indirdiğiniz, yayınladığınız, e\-posta ile gönderdiğiniz, aktardığınız, depoladığınız veya diğer bir biçimde kullanıma sunduğunuz her türlü İçerik ile ilgili sorumluluğun Apple’a değil, yalnızca size ait olduğu anlamına gelir. Hizmeti kullandığınız takdirde, saldırgan, yersiz veya uygunsuz bulabileceğiniz İçeriklerle karşılaşabileceğinizi ve başkalarını uygunsuz bulabilecekleri içeriğe maruz bırakabileceğinizi anlamış sayılırsınız. Apple, Hizmet aracılığıyla konulan İçerik’i kontrol etmediği gibi, bu tür İçerik’in doğruluğunu, tamlığını veya kalitesini garanti etmez. Hizmet'in veya herhangi bir İçeriğin kullanımı ile ilgili risklerin münhasıran kendinize ait olduğunu anlar ve kabul edersiniz.

          B. Sizin Davranış BiçiminizHizmeti şu amaçlarla kullanmayacağınızı kabul edersiniz:1\. yasa dışı, taciz edici, tehdit edici, zarar verici, haksız fiil doğurucu, onur kırıcı, hakaret içeren, küfürlü, şiddet içeren, adaba aykırı, kaba, başkalarının özel hayatına giren, nefret uyandırıcı, ırk veya etnik bakımdan saldırgan ya da başka bir biçimde itiraz edilebilir herhangi bir İçeriği yükleme, indirme, paylaşma, e\-postayla gönderme, aktarma, depolama, paylaşma, içe aktarma veya başka bir biçimde ulaşılabilir kılma;

2\. başkasını takip etme, tehdit etme veya zarar verme;

3\. Çocuk Cinsel İstismar Materyali, Çocuk Cinsel Sömürü Materyali veya çocuklar için zararlı diğer herhangi bir içerik üretme, paylaşma, yükleme veya depolama dahil ancak bunlarla sınırlı olmamak üzere herhangi bir şekilde çocukların sömürüldüğü, zarar gördüğü veya tehdit edildiği herhangi bir faaliyette bulunma;

4\. yetişkinseniz şahsen tanınmadığınız, yerel yasaların reşit olmayan kişi olarak tanımladığı, 18 yaşın altındaki herhangi bir kişiden, tam ad veya soyadı, ev adresi, posta kodu, telefon numarası, fotoğraf veya çocuğun okulunun, ibadet yerinin, spor takımının veya arkadaşların adları dahil ancak bunlarla sınırlı olmamak üzere kişisel bilgileri veya diğer bilgileri isteme;

5\. kendinizi başka bir kişi veya bir kurum gibi tanıtma; olmadığınız halde başka bir kişi (ünlü biri de dahil), kurum, başka bir iCloud çalışanı, bir Apple çalışanı ya da sivil ve idari yönetici olduğunuzu beyan edemez veya kendinizi bu şekilde tanıtamaz ya da olmadığınız halde herhangi bir kişi veya kuruluşla bağlantılı olduğunuzu beyan edemezsiniz (Apple, kimliğinizin taklidi veya kimliğinize ilişkin yalan beyan ya da başka bir kişinin adına veya kimliğine yönelik bir kötüye kullanım olduğunu düşündürebilecek herhangi bir Apple Hesabını reddetme veya bloke etme hakkını saklı tutar);

6\. herhangi bir telif hakkı ihlaline veya diğer fikri mülkiyet ihlallerine dahil olma (yükleme hakkına sahip olmadığınız herhangi bir içeriği yüklemek de dahil) veya gizlilik, istihdam veya gizlilik sözleşmesinin ihlaliyle ilgili ticari sır veya gizli bilgileri ifşa etme;

7\. toplu ticari reklamlar ve bilgilendirme duyuruları dahil, ancak bunlarla sınırlı olmamak üzere, istenmeyen veya izinsiz e\-posta mesajları, reklam, promosyon malzemeleri, önemsiz posta, spam veya zincir mektuplar yayınlama, gönderme, iletme ya da başka bir şekilde kullanıma sunma;

8\. bir e\-postada veya haber grubu gönderiminde herhangi bir TCP\-IP paket başlığı veya başlık bilgisinin herhangi bir bölümü ile ilgili sahtecilik yapmak veya bir başlığa, Hizmet aracılığıyla iletilen herhangi bir İçeriğin kaynağı konusunda alıcıları yanlış yönlendirmek üzere tasarlanmış bilgiler koyma (“sahtecilik”);

9\. Hizmetin (veya onun herhangi bir parçasının) veya diğer herhangi bir bilgisayar yazılımının veya donanımının olağan işletimine zarar vermeye, engellemeye veya sınırlamaya dönük virüs veya herhangi bir bilgisayar kodu, dosyası veya program içeren herhangi bir malzemeyi yükleme, indirme, postalama, e\-postayla gönderme, aktarma, depolama veya başka bir biçimde kullanılabilir kılma;

10\. kodlar veya web solucanı gibi herhangi bir otomatikleştirme aracıyla Hizmete erişim de dahil olmak üzere, Hizmeti veya Hizmete bağlı herhangi bir sunucu veya ağı veya (Hizmetteki veri veya trafiğe yetkisiz erişim, bunları kullanım veya izleme de dahil olmak üzere) Hizmetle bağlı herhangi bir politika, gereklilik veya yönetmeliği engelleme veya bozma;

11\. herhangi bir yasa dışı faaliyette bulunma veya plan yapma ve/veya

12\. yukarıda belirtilen yasaklanmış faaliyetlerin herhangi biri ile bağlantılı olarak kullanmak üzere Hizmetin diğer kullanıcıları ile ilgili kişisel bilgileri toplama ve depolama.

          C. İçeriğin KaldırılmasıApple’ın, başkaları tarafından sağlanan herhangi bir İçerikten hiçbir şekilde sorumlu veya yükümlü olmadığını ve söz konusu İçeriklerin elemeye tabi tutulması konusunda da yükümlülüğünün olmadığını kabul edersiniz. Bununla birlikte, Apple, İçeriğin uygun ve bu Sözleşmenin hükümleriyle uyumlu olup olmadığını belirleme hakkını her zaman saklı tutar ve İçeriğin bu Sözleşmeyi ihlal ettiği veya başka şekilde sakıncalı olduğu bulunduğu takdirde istediği zaman, önceden bildirimde bulunmaksızın ve tamamen kendi takdirine bağlı olarak İçeriği eleyebilir, taşıyabilir, reddedebilir, değiştirebilir ve/veya kaldırabilir.          D. İçeriğinizi YedeklemeHizmet aracılığıyla depoladığınız veya eriştiğiniz önemli belgeleri, görüntüleri veya diğer İçerikleri kendi bilgisayarınıza veya diğer aygıtlara yedeklemekten siz sorumlu olursunuz. Apple, Hizmetin sağlanmasında makul becerileri kullanacak ve gereken özeni gösterecektir, ancak Apple, Hizmet aracılığıyla depolayabileceğiniz ya da erişebileceğiniz İçeriklerin yanlışlıkla zarar görmeyeceğini, bozulmayacağını ya da kaybolmayacağını garanti ya da taahhüt etmez.          E. Hesap ve İçeriklere ErişimApple, bu Sözleşmenin herhangi bir bölümünü uygulamak ve/veya uyumluluğunu doğrulamak için makul şekilde gerekli veya uygun olduğuna inandığı adımları atma hakkını saklı tutar. Apple’ın makul şekilde gerekli veya uygun olduğuna inandığı durumlarda, yasal olarak yapılması gerekiyorsa ya da aşağıdakilerin yerine getirilmesi için Apple, Hesap bilgilerinize ve İçeriklerinize erişmesinin, bunları kullanmasının, ifşa etmesinin veya saklamasının makul bir şekilde gerekli olduğunu iyi niyetle düşünüyorsa Apple’ın size karşı hiçbir sorumluluğu olmadan, Hesap bilgilerinize ve tüm İçeriklerinize erişebileceğini, bunları kullanabileceğini, saklayabileceğini ve/veya yasa uygulayıcı makamlara, devlet yetkililerine ve/veya bir üçüncü tarafa ifşa edebileceğini kabul ve beyan edersiniz: (a) yasal sürece veya talebe uymak; (b) olası bir ihlalin soruşturulması dahil olmak üzere, bu Sözleşmenin uygulanması; (c) güvenlik, sahtekarlık veya teknik sorunları tespit etmek, önlemek ya da başka türlü ele almak veya (d) Apple’ın, kullanıcılarının, bir üçüncü tarafın veya kamuoyunun haklarını, mülkünü veya güvenliğini yasalarca gerekli olan veya izin verilen şekilde korumak.  Apple’ın, başkaları tarafından sağlanan herhangi bir İçerikten hiçbir şekilde sorumlu veya yükümlü olmadığını ve söz konusu İçeriklerin elemeye tabi tutulması konusunda da yükümlülüğünün olmadığını kabul edersiniz. Bununla birlikte, Apple’ın gizlilik politikasıyla uyumlu şekilde Apple, İçeriğin uygun ve bu Sözleşmenin hükümleriyle uyumlu olup olmadığını belirleme hakkını her zaman saklı tutar ve İçeriğin bu Sözleşmeyi ihlal ettiğinin veya başka şekilde sakıncalı olduğunun belirlenmesi halinde istediği zaman, önceden bildirimde bulunmaksızın ve tamamen kendi takdirine bağlı olarak İçeriği eleyebilir, taşıyabilir, reddedebilir, değiştirebilir ve/veya kaldırabilir.          F. Telif Hakkı Bildirimi \- DMCAÜzerinde telif hakkı talebiniz bulunan herhangi bir İçerik’in, Hizmeti kullanan herhangi bir kişi tarafından ihlal edildiğini düşünüyorsanız lütfen https://www.apple.com/legal/trademark/claimsofcopyright.html adresinden, Apple’ın Telif Hakkı Politikası’nda açıklanan Apple’ın Telif Hakkı Temsilcisi ile iletişime geçin. Apple, tamamen kendi takdirine bağlı olarak, tekrar tekrar ihlalde bulunan kullanıcıların hesaplarını askıya alabilir ve/veya feshedebilir.

          G. Bu Sözleşmenin İhlaliHizmeti kullanırken uygunsuz bulduğunuz veya başka bir şekilde bu Sözleşmeyi ihlal ettiğini düşündüğünüz İçeriklerle karşılaşırsanız, bu durumu abuse@iCloud.com adresine e\-posta göndererek bildirebilirsiniz.          H. Hizmete Gönderdiğiniz veya Hizmet Yoluyla Kullanıma Sunduğunuz İçerikler1\. Sizin Tarafınızdan Verilen Lisans. Size lisansını verebileceği materyaller dışında; Apple, Hizmete gönderdiğiniz veya Hizmet yoluyla kullanıma sunduğunuz materyaller ve/veya İçerikler üzerinde herhangi bir mülkiyet iddia etmez. Bununla birlikte, Hizmetin halka açık veya bir İçeriği paylaşma izni verdiğiniz diğer kullanıcılar tarafından erişilebilen alanlarında İçerik yayınlayarak veya göndererek; Apple’a, söz konusu içeriği, size karşı hiçbir yükümlülüğü olmadan ve size ücret vermeden, yalnızca İçeriğin gönderilme veya kullanıma sunulma amacına uygun biçimde, Hizmette kullanma, dağıtma, çoğaltma, değiştirme, uyarlama, yayınlama, başka dillere çevirme, herkese açık şekilde sunma ve görüntüleme konusunda dünya çapında, telif ücretsiz, münhasır olmayan bir lisans verirsiniz. Gönderdiğiniz veya yayınladığınız herhangi bir İçeriğin tamamen sizin sorumluluğunuzda olacağını, başka hiçbir tarafın haklarını veya yasaları ihlal etmeyeceğini, ihlal veya başka bir şekilde yasa dışı davranışlara sebep olmayacağını veya bunlara teşvik etmeyeceğini, müstehcen, sakıncalı veya uygunsuz olmayacağını kabul edersiniz. Hizmetin kamu veya diğer kullanıcılar tarafından erişilebilen alanlarında söz konusu bu İçerikleri yayınlayarak veya göndererek, ilgili materyalin sahibi olduğunuzu ve/veya bunları dağıtmak için gerekli tüm haklara, lisanslara ve yetkiye sahip olduğunuzu beyan edersiniz.2\. İçerikteki Değişiklikler. Apple’ın Hizmeti sağlamak ve İçeriğinizi Hizmet üzerinde kullanıma sunmak amacıyla, İçeriğinizi çeşitli ortamlarda, çeşitli genel ağlara iletebileceğini ve İçeriğinizi bağlantı kurulan ağların, aygıtların veya ekipmanların teknik gereksinimlerine uyacak şekilde değiştirebileceğini veya üzerinde değişiklik yapabileceğini kabul edersiniz. İşbu lisansın Apple’ın bu tür eylemlerde bulunmasına izin verdiğini kabul edersiniz.3\. Ticari Marka Bilgileri. Apple, Apple logosu, iCloud, iCloud logosu ve Hizmet ile bağlantılı olarak kullanılan diğer Apple ticari markaları, hizmet markaları, grafikleri ve logoları, Apple Inc. şirketinin ABD’de ve/veya diğer ülkelerde ticari markaları veya tescilli ticari markalarıdır. Apple’ın ticari markalarının listesini şu adreste bulabilirsiniz: https://www.apple.com/legal/trademark/appletmlist.html. Hizmet ile bağlantılı olarak kullanılan diğer ticari markalar, hizmet markaları, grafikler ve logolar, ilgili sahiplerine ait ticari markalar olabilir. Yukarıdaki ticari markalarla ilgili size hiçbir hak veya lisans verilmemiştir ve ayrıca Hizmet'e eklenmiş ya da onun içerdiği (ticari marka ve telif hakkı bildirimleri dahil) hiçbir sahiplik bildirimini kaldırmamayı, anlaşılmaz hale getirmemeyi veya değiştirmemeyi de kabul edersiniz.VI. Yazılım          A. Apple’ın Mülkiyet Hakları. Apple’ın kendisinin ve/veya lisans verenlerinin; grafikler, kullanıcı arabirimi, Hizmeti uygulamak için kullanılan komut dosyaları ve yazılımlar, Hizmetin parçası olarak ve/veya Hizmetle bağlantılı olarak size sağlanan tüm yazılımlar (“Yazılım”) dahil ancak bunlarla sınırlı olmamak üzere, Hizmete ilişkin tüm yasal haklara, unvanlara ve çıkarlara (tescilli veya tescilsiz olsun burada bahsedilen ve dünyanın her yerindeki tüm fikri mülkiyet hakları dahil) sahip olduğunu kabul edersiniz. Ayrıca Hizmetin (Yazılım veya diğer kısımları da dahil olmak üzere), telif hakkı dahil ancak bunlarla sınırlı olmamak üzere, geçerli fikri mülkiyet yasaları ve diğer yasalarla korunan özel ve gizli bilgiler içerdiğini kabul edersiniz. Bu tescilli bilgi veya materyalleri, Hizmetin bu Sözleşmeye uygun şekilde kullanılması dışında, ne şekilde olursa olsun kesinlikle kullanmayacağınızı kabul edersiniz. Hizmetin hiçbir kısmı, bu hükümlerde açıkça izin verilmiş olan durumlar dışında, hiçbir biçimde veya hiçbir yöntemle çoğaltılamaz.

          B. Apple’ın Verdiği Lisans. HİZMETİN İŞBU SÖZLEŞMEDE İZİN VERİLEN KULLANIM AMACININ DIŞINDA YAZILIMIN VEYA HİZMETİN HERHANGİ BİR KISMININ KULLANILMASI KESİNLİKLE YASAKTIR, BAŞKALARININ FİKRİ MÜLKİYET HAKLARINI İHLAL ANLAMINA GELİR VE TELİF HAKKI İHLALİNDEN DOLAYI OLASI PARA CEZALARI DAHİL OLMAK ÜZERE ADLİ CEZALARLA KARŞI KARŞIYA KALMANIZA YOL AÇABİLİR.          C. Herkese Açık Beta. Apple, zaman zaman Apple’a Beta Özelliklerinin kalitesi ve kullanılabilirliği ile ilgili geri bildirim sağlaması amacıyla bir Herkese Açık Beta Programının (“Program”) parçası olarak Hizmetin yeni ve/veya güncellenmiş özelliklerini (“Beta Özellikler”) sunmayı tercih edebilir. Programa katılımınızın gönüllü olduğunu ve Apple ile aranızda yasal bir ortaklık, acente veya iş ilişkisi yaratmadığını, Apple’ın size herhangi bir Beta Özelliğini sağlama konusunda yükümlülüğü olmadığını kabul ve beyan edersiniz. Apple, bu Beta Özellikleri Program katılımcılarının kullanımına çevrimiçi kayıtla veya Hizmet aracılığıyla kayıtla sunabilir. Apple’ın sizi bir Programa kaydetmek ve/veya katılmaya uygun olup olmadığınızı belirlemek için Hesabınızdan, aygıtlarınızdan ve çevre birimlerinizden bilgi toplayabileceğini ve kullanabileceğini kabul ve beyan edersiniz. Bir Programa kaydolduktan sonra, belirli bir Beta Özelliğinin beta olmayan sürümüne geri dönemeyeceğinizi kabul edersiniz. Bu tür eski sürüme dönüş işleminin mümkün olması durumunda, Beta Özelliği içinde oluşturulan verileri önceki beta dışı sürümlere geri aktaramazsınız. Beta Özelliklerini kullanımınız ve Programa katılımınız, bu Sözleşmenin koşullarına ve Beta Özelliklerle birlikte ayrı olarak sağlanabilecek ek lisans koşullarına tabidir. Beta Özellikleri “OLDUĞU GİBİ” ve “KULLANILDIĞI GİBİ” sağlanır; sınırlama olmaksızın sunucular ve bilgisayarlar da dahil olmak üzere, bağlı aygıtlarınızda ve çevre birimlerinizde arızalara, bozulmalara veya veri ve/veya bilgi kaybına neden olabilecek hatalar veya yanlışlıklar içerebilir. Apple, herhangi bir Programa katılmadan önce aygıtınızdaki ve çevre birimlerinizdeki tüm veri ve bilgileri yedeklemenizi önemle tavsiye eder. Beta Özelliklerin tüm kullanımında riskin tamamen size ait olduğunu açıkça kabul edersiniz. SINIRLAMA OLMAKSIZIN İNTERNET ERİŞİM ÜCRETLERİ, YEDEKLEME MASRAFLARI, AYGITINIZIN VE ÇEVRE BİRİMLERİNİZİN KULLANIMIYLA İLGİLİ MASRAFLAR VE EKİPMAN, YAZILIM, BİLGİ VEYA VERİLERE GELEBİLECEK ZARARLAR DAHİL OLMAK ÜZERE, HERHANGİ BİR PROGRAMA KATILIMINIZLA İLGİLİ TÜM RİSKLER VE TÜM MALİYETLER SİZE AİTTİR. Apple, Beta Özellikleri için size teknik destek ve/veya başka konularda destek sağlayabilir veya böyle destek hizmetlerini vermeyebilir. Destek verildiği takdirde, Hizmet için normal destek kapsamınıza ek olarak sağlanır ve yalnızca Program aracılığıyla kullanılabilir. Bu tür destek hizmetlerini alabilmek için Apple’ın size sunduğu destek kurallarına veya politikalarına uyacağınızı kabul edersiniz. Apple, Programın hükümlerini, koşullarını veya politikalarını (Programın durdurulması da dahil olmak üzere) herhangi bir zamanda önceden haber vermeksizin değiştirme hakkını saklı tutar ve istediğinde Programa katılımınızı iptal edebilir. Apple’ın Beta Özelliklerinin ticari bir sürümünü sağlama yükümlülüğü olmadığını ve böyle bir ticari sürümün kullanıma sunulması durumunda, Beta Özelliklerine göre farklı özellik veya işlevler içerebileceğini kabul edersiniz. Apple, size Programın bir parçası olarak Beta Özelliklerini kullanımınızla ilgili yorum, öneri veya diğer geri bildirimleri sunma olanağı verir. Aksini belirten yazılı bir sözleşme yapılmadığı sürece, Apple’ın verdiğiniz geri bildirimleri herhangi bir amaçla kullanmakta serbest olacağını kabul edersiniz.

          D. İhracat Kontrolü. Verilerin, yazılımların veya diğer İçeriğin Hizmet üzerinden aktarılması, yayınlanması veya yüklenmesi Amerika Birleşik Devletleri’nin ve başka ülkelerin ihracat ve ithalat yasalarına tabi olabilir. Tüm geçerli ihracat ve ithalat yasa ve yönetmeliklerine uymayı kabul edersiniz. Sınırlama olmaksızın, özellikle Yazılım (a) ABD’nin ambargo uyguladığı ülkelere ya da (b) ABD Hazine Bakanlığının Özel Olarak Belirlenen Vatandaşlar ya da ABD Ticaret Bakanlığının Ticaretten Men Edilen Kişiler Listesi ya da Kuruluşlar Listesi’nde bulunan herhangi bir kişiye ihraç ya da yeniden ihraç edilemez. Yazılımı veya Hizmeti kullanarak böyle bir ülkede veya bu listelerin hiçbirinde bulunmadığınızı beyan ve taahhüt edersiniz. Ayrıca Yazılımı veya Hizmeti, nükleer, kimyasal veya biyolojik misillerin geliştirilmesi, tasarımı, imalatı veya üretimi dahil ancak bunlarla sınırlı olmamak üzere, ABD yasalarının yasakladığı herhangi bir amaçla kullanmayacağınızı kabul edersiniz. Ayrıca, Hesabınıza aşağıdakileri içeren herhangi bir veri veya yazılımı yüklememeyi kabul edersiniz: (a) Uluslararası Silah Kaçaklığı Yönetmeliği’ne tabi olan veya (b) belirli bir şifreleme yazılımı ve kaynak kodu dahil ancak bunlarla sınırlı olmamak üzere, önceden devletten gerekli yazılı izni almadan ihraç edilemeyen. Bu güvence ve taahhüt, işbu Sözleşme sona erdikten sonra da geçerliliğini koruyacaktır.          E. Güncellemeler. Apple, zaman zaman, Hizmet tarafından kullanılan Yazılımı güncelleyebilir. Hizmeti kullanmaya devam edebilmeniz için bu tür güncellemeler, otomatik olarak aygıtınıza veya bilgisayarınıza indirilebilir. Bu güncellemeler hata düzeltmelerini, özellik geliştirmelerini veya iyileştirmelerini ya da Yazılımın tamamen yeni sürümlerini içerebilir. VII. Fesih          A. Sizin Tarafınızdan İsteyerek Yapılan Fesihİstediğiniz zaman Apple Hesabınızı silebilir ve/veya Hizmeti kullanmayı bırakabilirsiniz. Aygıtınızda iCloud’u kullanmayı bırakmak istiyorsanız aygıtınızda Ayarlar’ı açıp iCloud’a ve ardından “Oturumu Kapat”a dokunarak iCloud’u bir aygıtta devre dışı bırakabilirsiniz. Hesabınızı feshetmek ve Apple Hesabınızı silmek için https://support.apple.com/contact adresinden Apple Destek ile iletişim kurun. Hesabınızı fesheder ve Apple Hesabınızı silerseniz o Apple Hesabıyla kurduğunuz diğer Apple veya üçüncü taraf ürün ve hizmetlerine erişemezsiniz. Bu işlem geri alınamaz. Bu Sözleşmede aksi açık şekilde belirtilmediği sürece, fesih işleminden önce tarafınızdan ödenen ücretler (fesih işlemini yaptığınız fatura yılı için peşin ödenen ücretler dahil) iade edilmez. Hesabınızın feshedilmesi, tahakkuk eden ödeme ve ücretlerin ödenmesi konusundaki yükümlülüğünüzü ortadan kaldırmaz.

          B. Apple Tarafından Gerçekleştirilen Sona ErdirmeApple, herhangi bir anda, belirli koşullar altında ve önceden bildirimde bulunmaksızın, Hesabınızın tümünü veya bir kısmını ve/veya Hizmete erişiminizi derhal feshedebilir veya askıya alabilir. Bu tür bir feshin nedenleri arasında aşağıdakiler sayılabilir: (a) işbu Sözleşmenin veya burada atıfta bulunulan ve/veya Hizmete sunulan diğer politikaların veya kuralların ihlali; (b) sizin tarafınızdan gelen, Hesabınızın iptal edilmesi veya feshedilmesi yönünde bir talep; (c) kolluk kuvvetlerinden, bir yargı organından veya diğer devlet kurumlarından gelen bir talep ve/veya emir; (d) Hizmetin size sağlanmasının yasa dışı olduğu veya olabileceği durumlar; (e) beklenmedik teknik sorunlar veya güvenlik sorunları; (f) hileli veya yasa dışı faaliyetlere katılımınız veya (g) Hizmetle ilgili olarak borçlu olduğunuz bir ücreti ödememek (önemli olmayan bir ihlal durumunda, Apple’ın sadece size 30 gün önceden bildirimde bulunduktan sonra ve ancak söz konusu 30 gün içinde ihlal durumunu düzeltmediğiniz takdirde feshetmesine izin verilir). Bu tür bir fesih veya askıya alma işlemi tamamen Apple’ın kendi takdirine bağlı olarak yapılır ve Apple, Hesabınızın ve/veya Hizmete erişiminizin feshi veya askıya alınması sonucu olabilecek ya da bu durumlarla ilgili olarak ortaya çıkabilecek zararlardan size veya üçüncü taraflara karşı sorumlu tutulamaz. Ayrıca, (a) Hesabınız bir (1\) yıl boyunca etkin değilse veya (b) Hizmetin veya herhangi bir bölümünün genel olarak kesilmesi söz konusu ise; Apple, Hesabınızla ilişkili adrese e\-posta yoluyla 30 gün önceden bildirimde bulunarak Hesabınızı feshedebilir. Apple, kullanıcı güvenliği, kullanıcı gizliliği veya teknik bütünlükle ilgili endişeleri gidermek, diğer kullanıcılara yönelik hizmet kesintilerini önlemek için veya Apple’ın makul kontrolü dışındaki doğal felaket, yıkıcı olay, savaş ya da benzeri bir olay nedeniyle ve yasal şartlar, yönetmelikler veya hükümet icraatları nedeniyle oluşan şartlar gereği makul olmayan durumlar hariç, hizmetin genel olarak kesilmesiyle ilgili bildirim burada belirtildiği gibi sağlanacaktır. Bu tür bir fesih durumunda, Apple, size ücretini önceden ödediğiniz dönem için oransal olarak bir para iadesi yapacaktır. Apple, bu Bölüm VII.B’ye uygun olarak, Hizmette veya hizmet şartlarında yaptığı herhangi bir değişiklikten dolayı size karşı sorumlu tutulamaz.

          C. Feshin SonuçlarıHesabınızı feshedilmesi üzerine; Hesabınız, Apple Hesabınız, e\-posta hesabınız ve İçerikleriniz dahil ancak bunlarla sınırlı olmamak üzere, Hizmete ve Hizmetin herhangi bir kısmına erişimi kaybedebilirsiniz. Ayrıca Apple bir süre sonra, hesaplarınızda veya hesaplarınızın bir parçası olarak depolanan bilgileri ve verileri siler. Ayrı yazılım lisans sözleşmelerine tabi olarak kullanmış olabileceğiniz tüm Hizmet bileşenleri de söz konusu lisans sözleşmelerine uygun şekilde sonlandırılacaktır.

VIII. Bağlantılar ve Diğer Üçüncü Taraf MateryalleriHizmetin belirli İçerik, bileşen veya özellikleri, üçüncü taraflara ait materyaller ve/veya başka web sitelerine, kaynaklara veya İçeriklere yönelik köprü bağlantılar içerebilir. Apple, bu tür üçüncü taraf siteleri ve/veya materyalleri üzerinde kontrol sahibi olamayacağından, Apple’ın bu tür sitelerin veya kaynakların kullanılabilirliği konusunda sorumlu olmadığını, bu tür siteleri veya kaynakları onaylamadığını veya doğruluğunu garanti etmediğini ve bu tür sitelerde veya kaynaklarda bulunan veya kullanıma sunulan İçerik, reklam, ürün veya materyallerden de hiçbir şekilde sorumlu tutulamayacağını kabul edersiniz. Ayrıca, bu tür site veya kaynaklarda bulunan veya kullanıma sunulan herhangi bir İçerik, reklam, ürün veya materyali kullanımınız ve/veya bunlara güvenmeniz sonucunda, doğrudan veya dolaylı olarak meydana gelen ya da meydana geldiği iddia edilen zararlardan Apple’ın hiçbir şekilde sorumlu veya yükümlü olmayacağını kabul ve beyan edersiniz.IX. GARANTİ REDDİ; SORUMLULUĞUN SINIRLANDIRILMASIBAZI YARGI ALANLARI BAZI TEMİNATLARIN İSTİSNA TUTULMASINA İZİN VERMEMEKTEDİR, BU SEBEPLE, BU İSTİSNALARIN UYGULANACAK HUKUK TARAFINDAN ÖZEL OLARAK YASAKLANDIĞI ÖLÇÜDE, AŞAĞIDA BELİRTİLEN İSTİSNALARIN BAZILARI SİZE UYGULANAMAYABİLİR. ÖRNEĞİN, AVUSTRALYA’DA BULUNAN TÜKETİCİLER İÇİN BU LİSANSTA YER ALAN HİÇBİR HÜKÜM AVUSTRALYA TÜKETİCİ YASASI UYARINCA SAHİP OLDUĞUNUZ HİÇBİR YASAL HAKKI ETKİLEMEZ VEYA ETKİLEMESİ AMAÇLANMAMAKTADIR (TÜKETİCİ GARANTİLERİ DAHİL).

APPLE, HİZMETİ SAĞLAMA KONUSUNDA MAKUL BECERİLERİ KULLANACAK VE GEREKLİ ÖZENİ GÖSTERECEKTİR. AŞAĞIDAKİ SORUMLULUK REDDİ İFADELERİ, BU AÇIK GARANTİYE TABİDİR.APPLE, HİZMETİ KULLANIMINIZIN KESİNTİSİZ, HATASIZ OLACAĞINI GARANTİ, BEYAN VE TAAHHÜT ETMEZ VE SİZ DE APPLE’IN ZAMAN ZAMAN HİZMETİ BELİRSİZ BİR SÜRE İÇİN KALDIRABİLECEĞİNİ VEYA BU SÖZLEŞMENİN HÜKÜMLERİNE UYGUN ŞEKİLDE HİZMETİ İPTAL EDEBİLECEĞİNİ KABUL EDERSİNİZ.HİZMETİN “OLDUĞU GİBİ” VE “KULLANILDIĞI GİBİ” SAĞLANDIĞINI AÇIKÇA KABUL VE BEYAN EDERSİNİZ. APPLE VE BAĞLI KURULUŞLARI, İŞTİRAKLERİ, GÖREVLİLERİ, YÖNETİCİLERİ, ÇALIŞANLARI, TEMSİLCİLERİ, İŞ ORTAKLARI VE LİSANS VERENLERİ; TİCARİ ELVERİŞLİLİK, ÖZEL BİR AMACA UYGUNLUK VE İHLAL ETMEME GARANTİLERİ DE DAHİL ANCAK BUNLARLA SINIRLI OLMAMAK ÜZERE, HER TÜRLÜ AÇIK VEYA ZIMNİ GARANTİDEN AÇIKÇA FERAGAT EDER. ÖZEL OLARAK, APPLE VE BAĞLI KURULUŞLARI, İŞTİRAKLERİ, GÖREVLİLERİ, YÖNETİCİLERİ, ÇALIŞANLARI, TEMSİLCİLERİ, İŞ ORTAKLARI VE LİSANS VERENLERİ; AŞAĞIDAKİ KONULARDA TEMİNAT VERMEZLER (I) HİZMETİN, İHTİYAÇLARINIZI KARŞILAYACAĞI; (II) HİZMETİ KULLANIMINIZIN ZAMANINDA, KESİNTİSİZ, GÜVENLİ VEYA HATASIZ OLACAĞINI; (III) HİZMET SONUCUNDA ELDE EDECEĞİNİZ HERHANGİ BİR BİLGİNİN DOĞRU VEYA GÜVENİLİR OLACAĞINI VE (IV) HİZMETİN BİR PARÇASI OLARAK SİZE SAĞLANAN YAZILIMDAKİ OLASI KUSUR VE HATALARIN DÜZELTİLECEĞİNİ GARANTİ ETMEZ.APPLE, HİZMETİN KAYIPSIZ OLACAĞINI, BOZUKLUK İÇERMEYECEĞİNİ; SALDIRILARA, VİRÜSLERE, MÜDAHALELERE, BİLGİSAYAR KORSANLIĞINA VEYA GÜVENLİK İHLALİ YARATAN İZİNSİZ GİRİŞLERE KARŞI KORUMALI OLACAĞINI GARANTİ VEYA TAAHHÜT ETMEZ VE BU DURUMLARLA İLGİLİ HER TÜRLÜ SORUMLULUĞU REDDEDER.HİZMET KULLANILARAK İNDİRİLEN VEYA BAŞKA BİR BİÇİMDE EDİNİLEN HERHANGİ BİR MATERYALE, TAKDİR HAKKI VE HER TÜRLÜ RİSKİ SİZE AİT OLMAK ÜZERE ERİŞİLİR VE SÖZ KONUSU MATERYALİN İNDİRİLMESİ SONUCUNDA AYGITINIZDA VEYA BİLGİSAYARINIZDA MEYDANA GELEBİLECEK HER TÜRLÜ HASAR VEYA VERİ KAYBI MÜNHASIRAN SİZİN SORUMLULUĞUNUZDA OLACAKTIR. AYRICA HİZMETİN, HİZMET TARAFINDAN SAĞLANAN İÇERİK, VERİ VEYA BİLGİLERİN SAĞLANAMAMASININ, GECİKMEYLE SAĞLANMASININ VEYA HATALI OLMASININ VEYA DOĞRU OLMAMASININ ÖLÜME, KİŞİSEL YARALANMAYA VEYA CİDDİ FİZİKSEL YA DA ÇEVRESEL HASARA YOL AÇABİLECEĞİ DURUMLARDA VEYA ORTAMLARDA KULLANILMAYA YÖNELİK VEYA UYGUN OLMADIĞINI ONAYLAR VE KABUL EDERSİNİZ.          SORUMLULUĞUN SINIRLANDIRILMASIBAZI YARGI BÖLGELERİNDE HİZMET SAĞLAYICILARI İÇİN SORUMLULUKTAN MUAFİYETE VEYA SORUMLULUĞUN SINIRLANDIRILMASINA İZİN VERİLMEMEKTEDİR. BU TÜR MUAFİYETLERİN VEYA SINIRLANDIRMALARIN İLGİLİ YASALARCA ÖZEL OLARAK YASAKLANDIĞI DURUMLARDA, AŞAĞIDA BELİRTİLEN MUAFİYETLER VEYA SINIRLANDIRMALAR SİZİN İÇİN GEÇERLİ OLMAYABİLİR.APPLE, HİZMETİ SAĞLAMA KONUSUNDA MAKUL BECERİLERİ KULLANACAK VE GEREKLİ ÖZENİ GÖSTERECEKTİR. AŞAĞIDAKİ SINIRLANDIRMALAR (A) APPLE’IN MAKUL BECERİLERİ KULLANAMAMASI VEYA GEREKEN ÖZENİ GÖSTEREMEMESİNDEN; (B) APPLE’IN BÜYÜK ÖLÇÜDE İHMALİNDEN, KASITLI SUİSTİMALDEN VEYA SAHTEKARLIKTAN YA DA (C) ÖLÜM VEYA KİŞİSEL YARALANMA DURUMLARINDAN KAYNAKLANAN KAYIPLARDA UYGULANMAZ.APPLE’A BU TÜR ZARARLARIN OLABİLECEĞİ BİLDİRİLMİŞ OLSA BİLE, APPLE VE İŞTİRAKLERİNİN, GÖREVLİLERİNİN, YÖNETİCİLERİNİN, ÇALIŞANLARININ, TEMSİLCİLERİNİN, İŞ ORTAKLARININ VE LİSANS VERENLERİNİN; KÂR, İYİ NİYET, KULLANIM, VERİ KAYBI, İKAME MALLARIN VEYA HİZMETLERİN TEDARİK MASRAFLARI YA DA DİĞER MADDİ OLMAYAN KAYIPLAR İLE İLGİLİ ZARARLAR DA DAHİL ANCAK BUNLARLA SINIRLI OLMAMAK ÜZERE, ŞU DURUMLARIN SONUCUNDA ORTAYA ÇIKABİLECEK DOĞRUDAN, DOLAYLI, ARIZİ, ÖZEL, BAĞLI VEYA CEZAİ HİÇBİR ZARAR KONUSUNDA SİZE KARŞI SORUMLU OLMAYACAKLARINI AÇIKÇA ANLAR VE KABUL EDERSİNİZ: (I) HİZMET’İN KULLANIMINDAN VEYA KULLANILAMAMASINDAN (II) HİZMET’TE YAPILAN HERHANGİ BİR DEĞİŞİKLİKTEN VEYA HİZMET’İN VEYA ONUN BİR BÖLÜMÜNÜN GEÇİCİ VEYA SÜREKLİ OLARAK DURMASINDAN; (III) İLETİMİNİZE VEYA VERİNİZE YETKİSİZ ERİŞİMDEN VEYA DEĞİŞTİRİLMESİNDEN; (IV) HİZMET ÜZERİNDEKİ VEYA ARACILIĞIYLA YAPILAN İLETİMLER VEYA VERİLERİN SİLİNMESİNDEN, ÇARPITILMASINDAN VEYA DEPOLANAMAMASINDAN VE / VEYA GÖNDERİLEMEMESİNDEN VEYA ALINAMAMASINDAN; (V) HİZMET ÜZERİNDEKİ HERHANGİ BİR ÜÇÜNCÜ ŞAHIS BEYANLARINDAN VEYA DAVRANIŞINDAN; VE (VI) HİZMET İLE İLGİLİ HERHANGİ BAŞKA BİR HUSUSTAN.

          TAZMİNATYasalar ile yasaklanmadığı ölçüde Apple’ı, bağlı kuruluşlarını, iştiraklerini, yöneticilerini, görevlilerini, çalışanlarını, temsilcilerini, iş ortaklarını, yüklenicilerini ve lisans verenlerini; makul avukatlık ücretleri de dahil olmak üzere, aşağıdakilerle ilgili veya bunlarla ilişkili olarak ortaya çıkan ve üçüncü taraflarca yapılan herhangi bir iddia veya talebe karşı savunmayı, tazmin etmeyi ve zarar görmemesini sağlamayı kabul edersiniz: (a) Hizmet aracılığıyla gönderdiğiniz, yayınladığınız, ilettiğiniz veya başka bir şekilde kullanıma sunduğunuz herhangi bir İçerik; (b) Hizmeti kullanımınız; (c) bu Sözleşmeyi ihlal etmeniz; (d) Apple tarafından bu Sözleşmenin ihlal edildiğine dair şüpheli bir durumu incelemesinin bir parçası olarak veya bu Sözleşmenin ihlal edildiğine dair elde ettiği bulgunun ya da ihlal edildiğine karar vermesinin sonucunda makul bir şekilde hareket ederek yapılan herhangi bir işlem veya (e) bir başkasının haklarını ihlal etmeniz. Bu, makul bir şekilde hareket ederek herhangi bir bilgi veya İçeriği kaldırmaya veya işlenmesini reddetmeye, sizi uyarmaya, Hizmete erişiminizi askıya almaya veya sonlandırmaya ya da şüpheli bir ihlalin incelenmesi sırasında veya Apple’ın bu Sözleşmenin ihlal edildiği sonucuna varması nedeniyle başka bir işlem yapmaya karar vermesinden dolayı Apple’ı, bağlı kuruluşlarını, iştiraklerini, yöneticilerini, görevlilerini, çalışanlarını, temsilcilerini, iş ortaklarını, yüklenicilerini ve lisans verenlerini dava edemeyeceğiniz anlamına gelir. Bu feragat ve tazminat hükmü bu Sözleşmede tanımlanan veya öngörülen tüm ihlaller için geçerlidir. Bu yükümlülük, işbu Sözleşmenin sona ermesinden veya süresinin dolmasından ve/veya Hizmete yönelik kullanımınızdan sonra da geçerli olacaktır. Hesabınızı kullanırken Hizmetin tüm kullanımından sorumlu olduğunuzu ve Hesabınızın her türlü kullanımı için bu Sözleşmenin geçerli olacağını kabul edersiniz. Bu Sözleşmeye uymayı ve Hesabınızın sizin tarafınızdan açıkça izin verilerek kullanılıp kullanılmadığına bakılmaksızın, Hesabınızın tüm kullanımından kaynaklanan her türlü hak iddiası ve talebe karşı Apple’ı savunacağınızı, tazmin edeceğinizi ve zarar görmemesini sağlayacağınızı kabul edersiniz.X. GENEL          A. BildirimlerApple, iCloud e\-posta adresinize (ve/veya sağlanmışsa Hesabınızla ilişkili alternatif e\-posta adresine) e\-posta göndererek, iMessage veya SMS yollayarak, normal posta ile ya da web sitemizde ve/veya Hizmette, bu Sözleşmede olabilecek değişiklikler de dahil olmak üzere Hizmetle ilgili bildirimler sağlayabilir.

Hindistan’da yaşıyorsanız “Bilgi Teknolojisi (Aracılar için Yönergeler) Kuralları 2021”e uygun şekilde lütfen şikayetinizi aşağıdaki şikayet görevlisine iletin:“Aracı Yönergeleri” kapsamındaki konular için:Şikayet Görevlisi:  Nikhil Pai 

Web formu:  Apple.co/IndiaGrievanceIntermediaries

Önemli Not: Şikayet görevlisi web formuna ilişkin bağlantılar yoluyla yalnızca iCloud ile ilgili Bilgi Teknolojisi (Aracı Yönergeleri) Kuralları, 2021 kapsamındaki şikayetlerle ilgilenileceğini lütfen unutmayın.          B. Geçerli YasaAşağıdaki paragrafta açıkça belirtilenler dışında, bu Sözleşme ve sizinle Apple arasındaki ilişki, yasa hükümleriyle uyuşmazlık durumları hariç olmak üzere Kaliforniya Eyaleti yasalarına tabidir. Siz ve Apple, işbu Sözleşmeden kaynaklanan ihtilafları veya hak taleplerini çözüme kavuşturmak üzere Santa Clara, Kaliforniya'da bulunan mahkemelerin kişisel ve münhasır yargı yetkisine başvurmayı kabul edersiniz. (a) Bir ABD vatandaşı olmamanız; (b) ABD'de ikamet etmemeniz; (c) Hizmete ABD'den erişmemeniz ve (d) aşağıda belirtilen ülkelerden birinin vatandaşı olmanız durumunda, işbu Sözleşmeden kaynaklanan ihtilaf veya hak taleplerinin yasalar ihtilafı hükümlerine bakılmaksızın ve aşağıda belirtilen geçerli yasaya tabi olacağını kabul eder ve işburada aşağıda açıklanan, yargı bölgesi durumunda olan eyalet, il ya da ülkede bulunan mahkemelerin münhasır olmayan yargı yetkisine başvurmayı gayri kabili rücu olarak kabul edersiniz:Herhangi bir Avrupa Birliği ülkesi veya Birleşik Krallık, İsviçre, Norveç ya da İzlanda vatandaşıysanız ikamet ettiğiniz yerin yasaları ve mahkemeleri geçerli olacaktır.Japonya vatandaşıysanız geçerli yasa Japon yasaları, mahkeme ise Tokyo, Japonya mahkemesi olacaktır.İşbu Sözleşmenin uygulanmasından özellikle hariç tutulan yasa, Milletlerarası Mal Satımına ilişkin Birleşmiş Milletler Sözleşmesi olarak bilinen yasadır.          C. Tüm SözleşmeBu Sözleşme, Apple ile aranızda yapılan sözleşmenin tamamını oluşturur; Hizmeti kullanımınız bu Sözleşmeye tabidir ve Apple ile aranızda Hizmet ile ilgili olarak önceden var olabilecek tüm sözleşmelerin yerini alır. Ayrıca, iştirak hizmetlerini, üçüncü taraf içeriğini veya üçüncü taraf yazılımını kullandığınızda geçerli olabilecek ek hüküm ve koşullara tabi olabilirsiniz. İşbu Sözleşmenin herhangi bir bölümünün geçersiz veya uygulanamaz kabul edilmesi durumunda bu bölüm, tarafların başlangıçtaki niyetlerini olabildiğince yakın bir biçimde yansıtacak şekilde yürürlükteki yasayla tutarlı olarak yorumlanacak ve diğer bölümler eksiksiz olarak geçerli ve yürürlükte kalmaya devam edecektir. Apple’ın bu Sözleşmedeki herhangi bir hakkı veya hükmü kullanmaması veya uygulamaması, söz konusu hak veya hükümden feragat edildiği anlamına gelmez. Bu Sözleşmede aksi açıkça belirtilmediği sürece, bu sözleşmeden üçüncü taraf lehtarları olmayacağını kabul edersiniz.          D. “Apple” burada kullanıldığı şekilde şu anlama gelir:• Amerika Birleşik Devletleri’ndeki (Porto Riko dahil) kullanıcılar için One Apple Park Way, Cupertino, Kaliforniya’da bulunan Apple Inc;

• Kanada’daki kullanıcılar için 120 Bremner Blvd., Suite 1600, Toronto ON M5J 0A8, Kanada’da bulunan Apple Canada Inc.;

• Meksika, Orta veya Güney Amerika ya da Karayip ülkeleri veya bölgelerindeki (Porto Riko hariç) kullanıcılar için 1 Alhambra Plaza, Ste 700 Coral Gables, Florida’da bulunan Apple Services LATAM LLC;• Japonya’daki kullanıcılar için Roppongi Hills, 6\-10\-1 Roppongi, Minato\-ku, Tokyo 106\-6140, Tokyo’da bulunan iTunes K.K. 

• Avustralya veya Yeni Zelanda’daki (toprakları ve bağlı yargı bölgeleri dahil) kullanıcılar için Level 3, 20 Martin Place, Sidney NSW 2000, Avustralya’da bulunan Apple Pty Limited

• Diğer tüm kullanıcılar için Hollyhill Industrial Estate, Hollyhill, Cork, İrlanda Cumhuriyeti’ndeki Apple Distribution International Ltd. (aşağıdaki istisnaya bağlıdır). 

26 Ekim 2024 tarihinden itibaren geçerli olmak üzere Butan, Brunei, Kamboçya, Fiji, Laos, Makao, Maldivler, Mikronezya, Moğolistan, Myanmar, Nauru, Nepal, Palau, Papua Yeni Gine, Güney Kore, Sri Lanka, Solomon Adaları, Tonga ve Vanuatu’da bulunan kullanıcılar için “Apple”, 7 Ang Mo Kio Street 64, Singapur 569086 adresinde bulunan Apple Services Pte. Ltd. anlamına gelecektir. 26 Ekim 2024 tarihinden önce “Apple” bu kullanıcılar için Apple Distribution International Ltd. anlamına gelecektir.

ELEKTRONİK SÖZLEŞMEHizmeti kullanımınız, elektronik olarak anlaşma ve/veya işlem yapabilme imkanını içerir. ELEKTRONİK OLARAK YAPTIĞINIZ GÖNDERİMLERİN, SÖZ KONUSU SÖZLEŞMELERE TABİ OLMAYI VE BU SÖZLEŞMELER İLE İŞLEMLER İÇİN ÖDEME YAPMAYI KABUL EDİP KARAR VERDİĞİNİZ ANLAMINA GELDİĞİNİ ONAYLARSINIZ. ELEKTRONİK OLARAK YAPTIĞINIZ GÖNDERİMLERİN BAĞLAYICILIĞI KONUSUNDAKİ KABUL VE KARARINIZ; İPTAL, POLİTİKALAR, SÖZLEŞMELER VE UYGULAMALARI İLE İLGİLİ BİLDİRİMLER DAHİL OLMAK ÜZERE BU HİZMETTE YAPTIĞINIZ TÜM İŞLEMLERLE İLGİLİ KAYITLAR İÇİN GEÇERLİDİR. Elektronik kayıtlarınıza erişmek ve bunları saklamak için, tamamen sizin sorumluluğunuzda olan bazı donanım ve yazılımlara sahip olmanız gerekebilir.          E. Gizlilik

Hizmeti kullanımınız, https://www.apple.com/legal/privacy adresinden ulaşabileceğiniz Apple’ın Gizlilik Politikası’na tâbidir.

Son düzenleme: 16 Eylül 2024
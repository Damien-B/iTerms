

Mirë se vini në iCloud
----------------------

KJO KONTRATË LIGJORE MIDIS JUSH DHE APPLE RREGULLON PËRDORIMIN NGA ANA JUAJ TË PRODUKTIT, SOFTUERIT, SHËRBIMEVE DHE FAQEVE TË INTERNETIT (REFERUAR SË BASHKU SI "SHËRBIMI") TË iCLOUD. ËSHTË E RËNDËSISHME QË TË LEXONI DHE TË KUPTONI KUSHTET E MËPOSHTME. DUKE SHTYPUR "PRANOJ", JU PRANONI ZBATIMIN E KËTYRE KUSHTEVE NË QOFTË SE VENDOSNI TË HYNI APO TË PËRDORNI SHËRBIMIN TONË.Apple është ofruesi i Shërbimit, i cili ju mundëson shfrytëzimin e shërbimeve të caktuara në internet, duke përfshirë ruajtjen e materialeve tuaja personale (si p.sh. kontaktet, kalendarët, fotot, shënimet, rikujtuesit, dokumentet, të dhënat e aplikacioneve dhe posta elektronike iCloud) si edhe hapjen e tyre nga pajisjet e pajtueshme përkatëse, duke përfshirë shërbime të caktuara në bazë të vendndodhjes, vetëm sipas kushteve të përcaktuara në këtë Kontratë. iCloud aktivizohet automatikisht kur përdorni pajisje me iOS 9 ose një version më të ri dhe logoheni me Llogarinë tuaj Apple (referuar më parë si “Apple ID”) gjatë konfigurimit të pajisjes, përveç rastit kur po e përmirësoni pajisjen dhe keni zgjedhur më parë të mos aktivizoni iCloud. Ju mund të çaktivizoni iCloud në Parametra. Kur aktivizohet iCloud, përmbajtja juaj do të ruhet automatikisht nga Apple në serverët e Apple ose të ofruesve të palëve të treta, kështu që më vonë mund ta përdorni atë përmbajtje ose të dërgoni përmbajtjen pa tel në pajisjet ose kompjuterët tuaj të tjerë që mbështetin iCloud. 

I. KËRKESAT PËR PËRDORIMIN E SHËRBIMIT          A. Mosha. Shërbimi ofrohet vetëm për individë të moshës 13 vjeç e lart (ose ekuivalenti i moshës minimale në juridiksionin përkatës), përveç rasteve kur ju jeni nën 13 vjeç dhe Llogaria Apple ju është dhënë si pasojë e kërkesës së një instituti arsimor të miratuar ose në qoftë se është caktuar si pjesë e funksionit Family Sharing nga prindi ose kujdestari juaj. Ne nuk mbledhim, përdorim ose zbulojmë qëllimisht të dhënat personale të fëmijëve nën 13 vjeç, ose moshën minimale ekuivalente të tjerë në juridiksionin përkatës, pa miratimin e verifikueshëm të prindit.  Gjithashtu, prindërit dhe kujdestarët duhet t'u bëjnë me dije të miturve se diskutimi me njerëz të huaj në internet mund të jetë i rrezikshëm dhe të ndërmarrin masat paraprake të duhura për të mbrojtur fëmijët, duke përfshirë mbikëqyrjen e përdorimit të Shërbimit nga ana e fëmijëve.

Për të përdorur Shërbimin, ju duhet të mos jeni një person që kanë ndalesë për shfrytëzimin e Shërbimit në pajtim me ligjet e SHBA\-së ose juridiksioneve të tjera të zbatueshme, duke përfshirë shtetin ku ndodheni ose nga ku e përdorni Shërbimin. Me pranimin e kësaj Kontrate, ju pohoni se i kuptoni dhe jeni dakord me sa më lart.          B. Pajisjet dhe Llogaritë. Përdorimi i Shërbimit mund të kërkojë pajisje të pajtueshme, qasje në internet dhe një softuer të caktuar (mund të zbatohen tarifa); mund të kërkojë përditësime periodike; dhe mund të ndikohet nga performanca e këtyre faktorëve. Apple rezervon të drejtën që të kufizojë numrin e llogarive iCloud ("Llogaritë") që mund të krijohen nga një pajisje dhe numrin e pajisjeve të lidhura me një llogari. Mund të kërkohet versioni i fundit i softuerit të nevojshëm për transaksione apo funksione të caktuara. Ju pranoni përgjegjësinë për përmbushjen e këtyre kërkesave.           C. Kufizimet e përdorimit.  Ju pranoni ta përdorni Shërbimin vetëm për qëllimet e lejuara nga kjo Kontratë dhe vetëm në masën e lejuar nga ligjet në fuqi, rregulloret e zbatueshme ose praktikat e pranuara në përgjithësi në juridiksionin përkatës. Llogarisë suaj i është caktuar një kapacitet ruajtës prej 5 GB, ashtu siç përshkruhet në faqet e funksionit iCloud. Kapacitet ruajtës shtesë është në dispozicion kundrejt pagesës, ashtu siç përshkruhet më poshtë. Tejkalimi i kufizimeve të zbatueshme ose të arsyeshme të kapacitetit të transmetimit ose të ruajtjes (duke përfshirë hapësirën e destinuar për kopjen e rezervës ose llogarinë e postës elektronike) është i ndaluar dhe mund të përbëjë pengesë për kryerjen e kopjes së rezervës në iCloud, shtimin e dokumenteve ose marrjen e mesazheve të reja që ju dërgohen në adresën e postës elektronike iCloud. Nëse përdorimi nga ana juaj e Shërbimit ose sjellje të tjera kërcënojnë me dashje ose pa dashje mundësinë e Apple për të ofruar Shërbimin ose sisteme të tjera, Apple ka të drejtë të ndërmarrë të gjithë hapat e arsyeshëm për të mbrojtur Shërbimin dhe sistemet e Apple, duke përfshirë pezullimin e qasjes suaj në Shërbim. Shkeljet e përsëritura të kufizimeve mund të çojnë deri tek anulimi i Llogarisë tuaj.

Nëse jeni një entitet i mbuluar, partner biznesi ose përfaqësues i një entiteti të mbuluar ose partneri biznesi (ashtu siç përcaktohen këto kushte në 45 C.F.R § 160\.103,), ju pranoni që nuk do të përdorni asnjë komponent, funksion ose strukturë tjetër të iCloud për të krijuar, marrë, ruajtur ose transmetuar "informacione shëndetësore të mbrojtura" (ashtu siç përcaktohet ky kusht në 45 C.F.R § 160\.103\) ose të përdorni iCloud në çfarëdo mënyre që do ta bënte Apple (ose ndonjë filial të Apple) partnerin tuaj të biznesit ose të ndonjë pale të tretë.          D. Disponueshmëria e Shërbimit. Shërbimi, ose ndonjë funksion apo pjesë e tij, mund të mos jetë i disponueshëm në të gjitha gjuhët ose në të gjitha vendet dhe Apple nuk jep asnjë garanci se Shërbimi, apo ndonjë funksion ose pjesë e tij, është i përshtatshëm apo i disponueshëm për përdorim në ndonjë vendndodhje të caktuar. Në qoftë se ju vendosni të hyni dhe të përdorni Shërbimin, ju e bëni me iniciativën tuaj dhe mbani përgjegjësi për respektimin e ligjeve në fuqi.          E. Ndryshimi i Shërbimit.  Apple rezervon të drejtën të modifikojë këtë Kontratë në çdo kohë dhe të imponojë kushte të reja ose shtesë për përdorimin e Shërbimit nga ana juaj, me kusht që Apple t'ju njoftojë paraprakisht me një afat prej 30 ditësh lidhur me çdo ndryshim material negativ në Shërbim ose në kushtet e zbatueshme të shërbimit, përveç rasteve kur përmbushja e këtij kushti është e paarsyeshme për shkak të rrethanave që lindin nga veprime ligjore, rregullatore ose qeveritare; me qëllim për të mbrojtur sigurinë ose privatësinë e përdoruesve, për të mënjanuar shqetësime lidhur me integritetin teknik; ose për të parandaluar ndërprerjet e shërbimit për përdoruesit e tjerë; ose për shkak të një katastrofe natyrore, ngjarjeje katastrofike, lufte ose ngjarjeve të tjera të ngjashme jashtë kontrollit të arsyeshëm të Apple. Për sa i përket shërbimeve me pagesë të iCloud, p.sh. iCloud\+ siç përcaktohet më poshtë, Apple nuk do të bëjë ndonjë ndryshim material të mbrapshtë në shërbim përpara përfundimit të afatit tuaj aktual të paguar, përveçse nëse ndryshimi është i nevojshëm në mënyrë të arsyeshme për të trajtuar veprimet ligjore, rregullatore ose qeveritare; për të trajtuar sigurinë e përdoruesit, privatësinë e përdoruesit ose shqetësimet e integritetit teknik; për të shmangur ndërprerjet e shërbimit për përdoruesit e tjerë; ose për të shmangur problemet që rrjedhin nga një fatkeqësi natyrore, një ngjarje katastrofike, luftë ose ngjarje të tjera të ngjashme jashtë kontrollit të arsyeshëm të Apple. Në rast se Apple bën ndryshime materiale negative në Shërbim ose në kushtet e përdorimit, ju keni të drejtë të zgjidhni këtë Kontratë dhe llogarinë tuaj, rast në të cilin Apple do t'ju rimbursojë, në bazë pro\-rata, çdo parapagesë për afatin e paguar deri në atë moment. Apple nuk mban përgjegjësi ndaj jush për asnjë ndryshim në Shërbim ose në kushtet e shërbimit të kryer në përputhje me këtë Paragraf I.E.

II. FUNKSIONET DHE SHËRBIMET          A. Fotografitë            1\.  iCloud Photos. Kur aktivizoni iCloud Photos, fotografitë, videot, të dhënat meta dhe çdo redaktim që e kryeni në aplikacionin Photos të pajisjes suaj iOS apo në kompjuterin macOS ose Windows do të ngarkohen automatikisht dhe do të ruhen në iCloud, nga ku do të dërgohen në të gjitha pajisjet tuaja të tjera që mbështesin iCloud Photos. Rezolucioni i fotografive dhe videove mund të ndryshojë në varësi të parametrave të pajisjes suaj dhe hapësirës së disponueshme të ruajtjes.  Ju mund të shkarkoni fotografi dhe video me rezolucion të plotë në çdo moment.            2\. Shared Albums.  Kur përdorni Shared Albums, Apple ruan çdo fotografi dhe video që keni ndarë me të tjerët derisa t'i fshini. Ju do të keni qasje në fotografitë dhe videot e ndara nga një pajisje që ka qasje në Shared Albums. Personat që ftoni në Shared Albums mund të shohin, ruajnë, kopjojnë dhe ndajnë me të tjerë këto fotografi dhe video, si edhe të kontribuojnë me fotografi, video dhe komente.  Nëse vendosni të përdorni Shared Albums për të ndarë fotografi përmes një lidhjeje uebi, këto fotografi do të jenë publikisht të disponueshme për këdo qoftë që i është dhënë ose ka qasje në lidhjen e uebit. Nëse nuk dëshironi të ndani më fotografi, video dhe komente të caktuara ose të gjitha Shared Albums, ju mund t'i fshini në çdo kohë.  Megjithatë, çdo përmbajtje e kopjuar më parë nga një Shared Album në një pajisje ose kompjuter tjetër nuk do të fshihet.  

            3\. Shared Photo Library.  Nëse keni aktivizuar iCloud Photos, mund të krijoni ose të bashkoheni në një bibliotekë Shared Library me deri në pesë persona të tjerë.  Kur kontribuoni me fotografi dhe video në një bibliotekë Shared Photo Library, ato zhvendosen nga biblioteka juaj Personal Library dhe kalojnë te Shared Library. Të gjithë pjesëmarrësit kanë leje të njëjta për të shtuar, modifikuar dhe fshirë përmbajtjet në Shared Library. Pjesëmarrësit në Shared Library kanë të gjithë qasje te përmbajtjet e Shared Library, por përmbajtjet e Shared Library përllogariten vetëm në kuotën e iCloud Storage të personit që e ka krijuar Shared Library.  Nëse mbaron hapësira ruajtëse e iCloud e pronarit të bibliotekës, nuk mund të shtohen më përmbajtje te Shared Library dhe ndryshimet si modifikimet, të preferuarat dhe rregullimet e të dhënave meta nuk sinkronizohen më. Përdoruesit që janë nën 13 vjeç (ose mosha minimale e barasvlershme në juridiksionin përkatës) me një Llogari Apple të përcaktuar nga një prind ose kujdestar mund të marrin pjesë vetëm në një Shared Photo Library me anëtarët e tjerë të Family.

          B. Ndarja e dosjeve dhe skedarëve. Kur përdorni Ndarjen e dosjeve dhe skedarëve të iCloud, Apple ruan të gjithë skedarët që ndani derisa t'i fshini ato.  Ju do të keni qasje në fajlat e ndarë nga cilado prej pajisjeve tuaja Apple me funksionin iCloud Drive të aktivizuar. Ju mund t'u jepni të tjerëve qasje që të shikojnë, ruajnë, kopjojnë ose redaktojnë këta fajla.  Ju keni opsionin t'u jepni të tjerëve të drejtën t'i redaktojnë fajlat ose vetëm t'i shikojnë.  Nëse përdorni Ndarjen e dosjeve dhe skedarëve të iCloud për të ndarë skedarët përmes një lidhjeje uebi, këta skedarë do të jenë publikisht të arritshëm për këdo që i është dhënë lidhja në ueb.  Ju mund të ndaloni ndarjen e fajlave në çdo kohë.  Nëse ndaloni ndarjen e fajlave, ata do të mënjanohen nga iCloud Drive në pajisjet e të gjithë përdoruesve. Megjithatë, çdo fajl i kopjuar më parë në një pajisje ose kompjuter tjetër nuk do të fshihet.          C. Lëshimi i postës. Nëse jeni i loguar në iCloud dhe përdorni aplikacionin macOS Mail ose iCloud Mail në ueb për të dërguar emaile me bashkëngjitje të mëdha, ju keni opsionin të përdorni Mail Drop.  Me Mail Drop, bashkëngjitjet tuaja të mëdha do të ruhen përkohësisht në serverët iCloud për të lehtësuar dorëzimin e tyre. Apple do t'u dërgojë marrësve një lidhje ose një pamje paraprake të bashkëngjitjeve, në varësi të aplikacionit që e përdor klienti për postën elektronike. Ruajtja e përkohshme e bashkëngjitjeve të mëdha nuk llogaritet në kuotën tuaj të hapësirës së ruajtjes në iCloud. Për më shumë informacion rreth Mail Drop, ju lutemi të shkoni te https://support.apple.com/ HT203093\. 

          D. Aplikacionet e palëve të treta. Nëse hyni në disa aplikacione të palëve të treta me kredencialet tuaja të iCloud, ju pranoni që ta lejoni atë aplikacion që të ruajë të dhëna në llogarinë tuaj personale të iCloud dhe që Apple të mbledhë, ruajë dhe përpunojë këto të dhëna në emër të zhvilluesit përkatës të aplikacioneve të palëve të treta në lidhje me përdorimin nga ana juaj të shërbimit dhe këtyre aplikacioneve. Të dhënat që aplikacioni ruan në llogarinë tuaj personale të iCloud do të llogariten për kufirin tuaj të hapësirës ruajtëse.  Këto të dhëna mund të ndahen me një aplikacion tjetër që shkarkoni nga i njëjti zhvillues aplikacioni.           E. Family Sharing. Me Family Sharing, ju mund të ndani materiale të caktuara të blera, siç janë blerjet në Store dhe abonimet Apple me anëtarët e familjes suaj. Gjithashtu, ju mund të ndani përmbajtje të caktuara, siç janë p.sh. fotografitë, kalendarët, vendndodhjet dhe informacioni për kohën në ekran në varësi të asaj që familja juaj preferon të ndajë.  Ju mund të ndani gjithashtu disa abonime dhe blerje brenda aplikacionit nga palët e treta.  Për më shumë informacion në lidhje me ndarjen e përmbajtjeve që i keni blerë, ju lutemi të shihni Kushtet e përgjithshme të Shërbimeve të Medias Apple në https://www.apple.com/legal/internet\-services/itunes/ww.  Për më shumë informacion rreth ndarjes me familjen të përmbajtjeve dhe informacioneve lidhur me vendndodhjen dhe përdorimin e pajisjes, shihni https://www.apple.com/family\-sharing/.

          F. Llogaria e iCloud vetëm për ueb.  Nëse regjistroheni për Shërbimin me një llogari për përdorimin ekskluzivisht përmes internetit me anë të një pajisjeje ose kompjuteri jo të markës Apple, do të keni mundësi të përdorni vetëm një pjesë të kufizuar të funksioneve të Shërbimit. Do të merrni 1 GB hapësirë ruajtëse falas, por nuk do të keni mundësi të rrisni këtë sasi me një llogari për përdorim ekskluzivisht përmes internetit. Si kusht për të përdorur Shërbimin me një llogari për përdorim ekskluzivisht përmes internetit, ju bini dakord me të gjitha kushtet përkatëse që përmenden në këtë Kontratë, duke përfshirë, pa kufizim, të gjitha kërkesat lidhur me përdorimin e Shërbimit, kufizimet e përdorimit, disponueshmërinë, versionet beta publike, mohimin e përgjegjësisë për garancitë, si edhe rregullat lidhur me përmbajtjet, sjelljen tuaj dhe mbylljen e llogarisë. Kushtet e përmendura në këtë Kontratë lidhur me funksionet që nuk janë të disponueshme për përdoruesit ekskluzivisht përmes internetit nuk do të vlejnë për ju. Ato përfshijnë, për shembull, përdorimin e shërbimeve sipas vendndodhjes dhe pagesën e tarifave për rritjen e kapacitetit të ruajtjes në iCloud. Për më tej, ju bini dakord që në qoftë se do hyni më vonë në llogarinë tuaj për përdorim ekskluzivisht përmes internetit nga një pajisje ose kompjuter i markës Apple, pavarësisht që pajisja ose kompjuteri në fjalë është apo jo në pronësinë tuaj, Apple mund të përmirësojë automatikisht llogarinë tuaj nga një llogari për përdorim ekskluzivisht përmes internetit në një llogari të plotë iCloud dhe t'ju ofrojë të gjitha funksionet e mundshme të Shërbimit, duke përfshirë kapacitet të shtuar ruajtës pa pagesë. Nëse vendosni të hyni në llogarinë tuaj për përdorim ekskluzivisht përmes internetit nga një pajisje ose kompjuter i markës Apple dhe llogaria juaj përmirësohet, për këtë arsye, me të gjitha funksionet e Shërbimit, ju bini dakord që të gjitha kushtet e përmbajtura këtu vlejnë për përdorimin e Shërbimit nga ana juaj. Nëse nuk dëshironi të keni një llogari të plotë iCloud, mos u logoni në llogarinë për përdorim ekskluzivisht përmes internetit nga një pajisje apo kompjuter i markës Apple.

          G. iCloud\+.  “iCloud\+” është një Abonim iCloud premium që përfshin qasje në hapësirë ruajtëse shtesë dhe disa tipare premium.  Planet e abonimit për iCloud\+ janë Abonime iCloud\+.  Në varësi të kërkesave të vendndodhjes suaj, mund të merrni disa ose të gjitha tiparet e mëposhtme të iCloud\+ nëse keni një Abonim iCloud\+ ose dikush në grupin tuaj Family Sharing ka një Abonim iCloud\+ dhe e ndan atë me ju:

            1\. Transferimi privat.  Transferimi privat ju lejon të lidheni dhe të shfletoni uebin në mënyrë më private dhe të sigurt duke enkriptuar trafikun tuaj në internet dhe duke e dërguar atë të paktën përmes dy transferimeve të internetit.  Kur përdorni Transferimin privat, disa faqe të internetit mund të mos sillen siç pritet, për shembull duke shfaqur përmbajtje për rajonin e gabuar ose duke kërkuar hapa shtesë për të hyrë. Ju mund ta aktivizoni ose ta çaktivizoni në çdo kohë Transferimin privat te Cilësimet e iCloud. Për më tepër, Transferimi privat mund të ndikojë në aftësinë e ofruesit tuaj të internetit për të përjashtuar përdorimin e të dhënave tuaja nga kufijtë e të dhënave dhe mund të çojë në tarifa shtesë nga ofruesi juaj i internetit.  Transferimi privat mund të jetë fillimisht në dispozicion në versionin beta dhe, në këtë rast, është një tipar beta që i nënshtrohet dispozitave të Paragrafit VI.C. (Beta publike).             2\. Fshih emailin tim.  Fshih emailin tim ju lejon të krijoni adresa unike, të rastësishme emaili që do të pasohen në një adresë emaili të zgjedhur prej jush.  Apple rezervon të drejtën që të kufizojë numrin e adresave të emailit në dispozicion me këtë tipar, ose të ndërpresë përdorimin e një pseudonimi nëse përdorimi shkel kushtet e përgjithshme të përcaktuara këtu.               3\. Videoja e sigurt e HomeKit.  Videoja e sigurt e HomeKit në iCloud\+ ju lejon që të ruani video nga kamera të pajtueshme të sigurisë të shtëpisë në iCloud dhe të shikoni pamjet tuaja nga distanca.  Videoja e sigurt e HomeKit kërkon një plan të mbështetur të iCloud\+, kamerë sigurie të pajtueshme që mbështet HomeKit dhe HomePod, Apple TV ose iPad që funksionon si një qendër shtëpie.  Disa plane të iCloud\+ mund të kufizojnë numrin e kamerave ose transmetimeve të videos në dispozicion për ju.               4\. Domenet e përshtatura të emailit.  Ju mund të personalizoni adresën tuaj të iCloud Mail me një emër domeni të përshtatur (kur është në dispozicion) dhe të ftoni anëtarët e familjes suaj që të përdorin të njëjtin domen me llogaritë e tyre të iCloud Mail.  Çdo person mund të ketë deri në tri adresa emaili për domen.  Posta e ruajtur në iCloud llogaritet në hapësirën tuaj ruajtëse të iCloud. Nëse ju mbaron hapësira ruajtëse e iCloud, nuk do të jeni në gjendje të merrni mesazhe të reja në adresat tuaja të përshtatura të emailit derisa të vini në dispozicion më shumë hapësirë ruajtëse.  Apple rezervon të drejtën që të refuzojë përshtatjen e adresës suaj të iCloud Mail me një emër domeni të përshtatur që është i paligjshëm, ngacmues, kërcënues, i dëmshëm, torturues, i përfolur, shpifës, abuzues, i dhunshëm, i turpshëm, i pahijshëm, pushtues i intimitetit të tjetrit, i urryer, racor ose fyes etnikisht ose kundërshtues në një mënyrë tjetër.  Disa tipare të iCloud\+ nuk janë në dispozicion në të gjitha vendet ose rajonet.             H. Vërtetimi me dy faktorë dhe thirrjet/mesazhet me tekst të krijuara automatikisht. Nëse vendosni të aktivizoni vërtetimin me dy faktorë për Llogarinë tuaj Apple, ju pranoni që (a) do t'i jepni kompanisë Apple të paktën një numër telefoni dhe (b) do të merrni thirrje dhe mesazhe të dërguara automatikisht ose të regjistruara paraprakisht nga Apple në një prej numrave të dhënë. Ne mund të kryejmë këto thirrje ose mesazhe që (i) t'ju ndihmojmë të mbani të sigurt Llogarinë tuaj kur logoheni; (ii) t'ju ndihmojmë të qaseni në Llogarinë tuaj në qoftë se keni harruar fjalëkalimin ose (iii) në raste të tjera, sipas nevojës, për të siguruar mirëmbajtjen e Llogarisë suaj ose për të zbatuar këtë Kontratë, politikat tona, ligjin në fuqi ose marrëveshje të tjera që mund të kemi me ju.

          I. Ndihma me rikuperimin e llogarisë.  Ju mund të shtoni një ose më shumë njerëz si një kontakt rikuperimi të cilët mund të përdorin pajisjen e tyre për të gjeneruar një kod që mund t'ju ndihmojë të rifitoni qasje në llogarinë dhe të dhënat tuaja.  Kontakti i rikuperimit duhet të jetë mbi 13 vjeç (ose mosha e barasvlershme minimale në juridiksionin përkatës), të ketë një Llogari Apple, vërtetim me dy faktorë dhe një pajisje Apple me kodkalim të aktivizuar të pajisjes.  Ai nuk do të jetë në gjendje të ketë qasje të drejtpërdrejtë në llogarinë tuaj.  Është përgjegjësia juaj që të mbani të përditësuara kontaktet tuaja të rikuperimit. 

          J. Mbrojtja e përparuar e të dhënave. Me Mbrojtjen e përparuar të të dhënave, mund të aktivizoni përdorimin e enkriptimit nga skaji në skaj për të mbrojtur më tej kategoritë e tjera të të dhënave tuaja në iCloud, duke përfshirë Kopjet rezervë, Fotografitë dhe Shënimet në iCloud dhe skedarët e ruajtur në iCloud Drive. Për të aktivizuar Mbrojtjen e përparuar të të dhënave, duhet të keni aktivizuar vërtetimin me dy faktorë për Llogarinë Apple dhe një pajisje të besuar (pajisjet në të cilat keni hyrë në llogarinë tuaj duke përdorur vërtetimin me dy faktorë) për atë pajisje me kodkalimin ose fjalëkalimin e aktivizuar. Përveç kësaj, do t’ju kërkohet gjithashtu të gjeneroni një çelës rikuperimi ose të caktoni të paktën një kontakt për rikuperimin e llogarisë për t’ju ndihmuar që të rifitoni të drejtën e qasjes në llogarinë dhe të dhënat tuaja në rast se harroni fjalëkalimin e llogarisë, nuk keni të drejtë qasjeje në asnjë prej pajisjeve tuaja të besuara dhe keni harruar kodkalimet ose fjalëkalimet e pajisjes suaj. Ju mund t’i ndryshoni në çdo moment kontaktet tuaja të rikuperimit, por ato duhet të jenë mbi 13 vjeç (ose në moshën e barasvlershme minimale në vendin ku banon kontakti i rikuperimit), të kenë një Llogari Apple me vërtetimin me dy faktorë të aktivizuar dhe të kenë një pajisje Apple të konfiguruar me një kodkalim ose fjalëkalim. Apple nuk do të mund t’ju ndihmojë të rikuperoni të dhënat e mbrojtura me Mbrojtjen e përparuar të të dhënave pasi të jetë aktivizuar, prandaj është përgjegjësia juaj që ta mbani çelësin tuaj të rikueprimit të sigurt dhe/ose kontaktet tuaja të rikuperimit të përditësuara. Apple nuk do të mbajë asnjë përgjegjësi për paaftësinë tuaj për të pasur qasje në llogarinë ose të dhënat tuaja që lidhet me mosmbrojtjen e çelësit tuaj të rikuperimit ose nëse kontakti juaj i rikuperimit nuk është në gjendje apo nuk dëshiron t’ju ndihmojë që të rifitoni të drejtën e qasjes në llogarinë dhe të dhënat tuaja. Llogaritë Apple të menaxhuara dhe llogaritë e fëmijëve nuk janë të përshtatshme për Mbrojtjen e përparuar të të dhënave. Ju mund ta çaktivizoni në çdo moment Mbrojtjen e përparuar të të dhënave.

          K. Çelësat e sigurisë. Çelësat e sigurisë ju lejojnë të kërkoni përdorimin e një çelësi fizik sigurie për të hyrë me Llogarinë tuaj Apple. Çelësat e sigurisë kërkojnë që të keni aktivizuar vërtetimin me dy faktorë për Llogarinë tuaj Apple dhe që të përdorni një çelës sigurie të një pale të tretë të certifikuar nga FIDO si njërin prej dy faktorëve. Çelësat e sigurisë ju lejojnë të përdorni një pajisje të besuar për të shtuar një çelës të ri ose për të çaktivizuar krejtësisht Çelësat e sigurisë për të mbrojtur qasjen në llogarinë tuaj. Megjithatë, nëse keni humbur të gjithë çelësat e sigurisë si dhe pajisjet tuaja të besuara, ju do të humbisni përgjithmonë të drejtën e qasjes në llogarinë tuaj dhe Apple nuk do të mund t’ju ndihmojë të rifitoni të drejtën e qasjes në llogarinë ose të dhënat tuaja. Apple nuk do të mbajë asnjë përgjegjësi për pamundësinë tuaj për të pasur qasje në llogarinë ose të dhënat tuaja që lidhet me mosmbrojtjen e çelësave tuaj fizikë të sigurisë ose nëse çelësat tuaj fizikë të sigurisë funksionojnë keq. Llogaritë Apple të menaxhuara dhe llogaritë e fëmijëve nuk janë të përshtatshme për Çelësat e sigurisë.

          L. Trashëgimia dixhitale  Me Trashëgiminë dixhitale, ju mund të zgjidhni të shtoni një ose më shumë kontakte që të hyjnë dhe shkarkojnë disa të dhëna në llogarinë tuaj pas vdekjes.  Nëse kontaktet e projektuara prej jush u japin Apple dëshmi të vdekjes dhe kanë çelësin e kërkuar, ata do të kenë qasje automatikisht në disa të dhëna të llogarisë dhe bllokimi i aktivizimit do të hiqet nga të gjitha pajisjet tuaja.  Prandaj, është përgjegjësia juaj që t'i mbani të përditësuara kontaktet tuaja të Trashëgimisë dixhitale.  Mund të mësoni më shumë rreth Trashëgimisë dixhitale në http://support.apple.com/HT212360 dhe  http://support.apple.com/HT212361\.              M. Përdorimi i shërbimeve të bazuara te vendndodhjaApple dhe partnerët e licencuesit e saj mund të ofrojnë funksione ose shërbime të caktuara, të cilat bazohen mbi të dhënat e vendndodhjes së pajisjes me anë të GPS (ose një teknologjie të ngjashme, atje ku ekziston), pikave të qasjes në Wi\-Fi dhe antenave celulare. Për të siguruar këto tipare ose shërbime, aty ku janë në dispozicion, Apple dhe partnerët e licencuesit e saj duhet të mbledhin, përdorin, transmetojnë, përpunojnë dhe mirëmbajnë të dhënat tuaja të vendndodhjes, duke përfshirë por pa u kufizuar në vendndodhjen gjeografike të pajisjes suaj dhe informacionet që lidhen me llogarinë tuaj dhe çdo pajisje të regjistruar aty, duke përfshirë por pa u kufizuar në Llogarinë tuaj Apple, ID\-në dhe emrin e pajisjes dhe llojin e saj. 

Ju mund të tërhiqni pëlqimin tuaj për mbledhjen, transmetimin, përpunimin dhe mirëmbajtjen e të dhënave të vendndodhjes dhe të Llogarisë nga Apple dhe partnerët e licencuesit e saj në çdo kohë, duke mos përdorur funksionet e bazuara në vendndodhje dhe duke çaktivizuar aplikacionin Find My (duke përfshirë aplikacionet paraardhëse Find My iPhone dhe Find My Friends, të referuara bashkërisht si "Find My") ose shërbimet e vendndodhjes në Parametrat e pajisjen tuaj (sipas rastit). Në qoftë se shfrytëzoni shërbimet e palëve të treta që përdorin ose ofrojnë të dhëna të vendndodhjes si pjesë të Shërbimit, ju duhet të respektoni dhe të shqyrtoni kushtet e përdorimit dhe privatësisë të palëve të treta lidhur me përdorimin e të dhënave të vendndodhjes nga ana e këtyre shërbimeve të palëve të treta. Të dhënat e vendndodhjes të ofruara nga Shërbimi nuk kanë për qëllim të përdoren në situata kur nevojiten informacione të sakta për vendndodhjen ose kur të dhëna të gabuara, të pasakta, të vonuara ose jo të plota të vendndodhjes mund të çojnë në vdekje, lëndim personal ose dëmtimin e pronës apo të mjedisit. Apple do të zbatojë aftësi dhe kujdes të arsyeshëm në ofrimin e Shërbimit. Megjithatë, as Apple, as ndonjë prej ofruesve të saj të shërbimeve dhe/ose përmbajtjeve nuk garanton disponueshmërinë, saktësinë, tërësinë, qëndrueshmërinë apo përpikërinë kohore të të dhënave të vendndodhjes ose të të dhënave të tjera të shfaqura nga Shërbimi. SHËRBIMET E BAZUARA NË VENDNDODHJE NUK JANË TË DESTINUARA OSE TË PËRSHTATSHME PËR PËRDORIM SI SISTEM LOKALIZUES NË RAST EMERGJENCE.          N. Find My Kur iCloud ose shërbimet e vendndodhjes aktivizohen në një pajisje që përdor iOS 13, iPad OS, macOS Catalina ose një version më të vonshëm, funksioni Find My (Find My iPhone në rast të pajisjeve që përdorin iOS 8 deri në iOS 12\) do të aktivizohet automatikisht në atë pajisje dhe çdo aksesor tjetër Apple me të cilin është çiftuar.  Pasi të jetë aktivizuar, pajisja juaj do të lidhet automatikisht me Llogarinë tuaj Apple  dhe fjalëkalimi i Llogarisë tuaj Apple  do të kërkohet para se kushdo qoftë (edhe ju vetë) të ketë mundësi të çaktivizojë Find My, të dalë nga iCloud, ta fshehë apo ta aktivizojë pajisjen.  Apple dhe agjentët e saj të autorizuar nuk mund të kryejnë shërbime mbështetëse për harduer apo softuer, duke përfshirë shërbimet nën garancinë e kufizuar Apple, në qoftë se nuk keni çaktivizuar Find My përpara shërbimit.  Apple nuk mban asnjë përgjegjësi në qoftë se nuk keni mbrojtur pajisjen tuaj iOS me fjalëkalim, nuk keni aktivizuar Lost Mode dhe/ose nuk merrni apo përgjigjeni në njoftime dhe komunikime.  Gjithashtu, Apple nuk mban asnjë përgjegjësi për t'ju kthyer pajisjen tuaj iOS ose për ndonjë humbje të dhënash në pajisjen tuaj iOS.

Gjej rrjetin tim është një tipar i burimeve masive që mund t'ju ndihmojë juve dhe të tjerët të gjeni pajisjet që mungojnë kur ato pajisje nuk janë të lidhura me internetin. Nëse Gjej rrjetin tim është i aktivizuar në një pajisje, ai mund të zbulojë praninë e pajisjeve jashtë linje aty pranë nëpërmjet Bluetooth\-it (ose teknologjive të ngjashme). Në qoftë se një pajisje zbulon një pajisje tjetër të humbur jashtë linje, ajo do të përdorë lidhje Wi\-Fi ose celulare për të transmetuar në mënyrë të sigurt vendndodhjen e përafërt të pajisjes te Llogaria Apple e lidhur me pajisjen, në mënyrë që pronari të mund ta shikojë vendndodhjen e pajisjes në aplikacionin Find My. Transmetimi i vendndodhjes kryhet me enkriptim fundor, dhe Apple nuk mund të shohë vendndodhjen e pajisjes që raporton ose të ndonjë pajisjeje tjetër jashtë linje. Mund ta çaktivizoni Gjej rrjetin tim te Cilësimet.

          O. Kopja rezervëiCloud Backup krijon periodikisht kopje automatike të rezervës për pajisjet me iOS, në qoftë se ekrani i rezervës është i kyçur dhe pajisja është e lidhur me një burim energji dhe me internetin nëpërmjet një rrjeti Wi\-Fi. Nëse pajisja nuk ka krijuar një kopje rezervë në iCloud për një periudhë prej njëqind e tetëdhjetë (180\) ditësh, Apple rezervon të drejtën të fshijë çdo kopje rezervë lidhur me pajisjen. Kopja rezervë mund të përfshijë parametrat dhe karakteristikat e pajisjes, fotot dhe videot, dokumentet, mesazhet tuaja, zilet, të dhënat e aplikacionit Health dhe të dhënat e aplikacioneve të tjera. Për informacion shtesë, ju lutemi të shkoni te https://support.apple.com/HT207428\.  Përmbajtjet e mëposhtme nuk përfshihen në kopjet rezervë tuaja në iCloud: përmbajtjet e blera nga iTunes Store, App Store ose Apple Books, mediat e sinkronizuara nga kompjuteri juaj dhe albumi juaj i fotografive, në qoftë se keni aktivizuar iCloud Photo Library. Apple do të ushtrojë aftësitë dhe kujdesin e duhur në ofrimin e Shërbimit, por, NË MASËN MAKSIMALE TË LEJUESHME NGA LIGJI NË FUQI, APPLE NUK SIGURON DHE NUK GARANTON SE PËRMBAJTJET QË JU MUND T'I RUANI APO T'I HAPNI ME ANË TË SHËRBIMIT NUK DO TË DËMTOHEN, PRISHEN, HUMBEN OSE MËNJANOHEN PA DASHJE, NË PAJTIM ME KUSHTET E KËSAJ KONTRATE. PRANDAJ APPLE NUK DO TË MBAJË ASNJË PËRGJEGJËSI NË QOFTË SE NDODHIN DËMTIME, PRISHJE, HUMBJE APO MËNJANIME TË TILLA. Është përgjegjësia juaj të mbani kopjet rezervë të duhura të informacioneve dhe të dhënave tuaja.III. PËRMIRËSIMET E ABONIMIT Planet e abonimit të iCloud\+ janë në dispozicion për blerje në bazë abonimi.          A. PagesaDuke u përmirësuar në shërbimin e Abonimit të iCloud\+ për më shumë hapësirë ruajtëse dhe tipare shtesë, Apple do të tarifojë automatikisht në mënyrë të përsëritur tarifën për planin që zgjidhni, duke përfshirë taksat e aplikueshme, në mënyrën e pagesës të lidhur me Llogarinë tuaj Apple (p.sh., mënyrën e pagesës që përdorni për të blerë në iTunes Store, App Store ose Apple Books, nëse është në dispozicion) ose mënyrën e pagesës të lidhur me llogarinë tuaj të Familjes. Për detaje në lidhje me planet dhe çmimet, vizitoni https://support.apple.com/HT201238\.  Nëse jeni organizator i Familjes, ju pranoni që Apple të tarifojë mënyrën tuaj të pagesës në mënyrë të përsëritur për anëtarët e Familjes suaj që përmirësojnë planin e tyre. Apple mundet gjithashtu që të marrë miratimin paraprak për një shumë deri në shumën e transaksionit dhe t'ju kontaktojë periodikisht me email në adresën e emailit të lidhur me Llogarinë tuaj Apple për përkujtuesit e faturimit dhe komunikimet e tjera të lidhura me llogarinë e abonimit.  

Ju mund ta ndryshoni abonimin tuaj duke përmirësuar ose kthyer në versionin e mëparshëm planin tuaj në seksionin e iCloud të Cilësimeve në pajisjen tuaj, ose në panelin iCloud të Preferencave të sistemit në Mac ose iCloud për Windows në kompjuterin tuaj.Tarifa e aplikueshme për një plan të përmirësuar do të hyjë në fuqi menjëherë; kthimet e planit në versionin tuaj të mëparshëm do të hyjnë në fuqi në datën e ardhshme vjetore ose mujore të faturimit. JU JENI PËRGJEGJËS PËR TË PAGUAR NË KOHË TË GJITHA FATURAT DHE PËR TË VËNË NË DISPOZICION TË APPLE TË DHËNAT E NJË KARTË TË VLEFSHME KREDITI OSE NJË LLOGARIE PËR PAGESËN E TË GJITHA FATURAVE. Nëse Apple nuk është në gjendje që të tarifojë me sukses kartën tuaj të kreditit ose llogarinë tuaj të pagesës për tarifat që detyroheni, Apple rezervon të drejtën të revokojë ose kufizojë qasjen në përmbajtjen e ruajtur, të fshijë përmbajtjen e ruajtur ose të mbyllë llogarinë tuaj. Nëse dëshironi të caktoni një kartë tjetër krediti apo një llogari tjetër pagese, ose nëse kanë ndodhur ndryshime në kartën e kreditit apo në gjendjen e llogarisë së pagesës, ju keni për detyrë të ndryshoni informacionin tuaj në linjë në seksionin Account Information të iCloud. Ne mund t'ju kontaktojmë me email në lidhje me llogarinë tuaj, për arsye që përfshijnë, pa kufizim, arritjen ose kalimin e kufirit të hapësirës ruajtëse të planit të përzgjedhur prej jush. Nëse ju jeni në Brazil, nëse nuk përcaktohet ndryshe në këtë dokument:Për cilëndo shumë që Apple ju ka faturuar, Apple mund të përdorë një filial të saj me qëllim për të kryer veprime lidhur me arkëtimin dhe remitancat, në mënyrë që të faturohen shumat që ju duhet të paguani në lidhje me llogarinë tuaj iCloud.  Për më tej, çmimi total për ju do të përfshijë çmimin e përmirësimit plus tarifat përkatëse të kartës së kreditit. Ju jeni përgjegjës për tatimet që ju duhet të paguani, përveç ndonjë tatimi të mbajtur në burim, i cili do të arkëtohet nga filiali i Apple. Ju duhet të siguroni të gjitha informacionet e llogarisë që kërkohen nga Apple për të bërë të mundura këto transaksione. Ju pranoni dhe bini dakord se në qoftë se nuk ofroni të gjitha informacionet e kërkuara lidhur me llogarinë, Apple ka të drejtë të mbyllë llogarinë tuaj.           B. E drejta e tërheqjesNëse vendosni të anuloni abonimin tuaj pas blerjes së tij fillestare ose, keni në një plan vjetor pagese, pas nisjes së çfarëdo afati rinovimi, ju mund ta bëni këtë duke informuar Apple me një deklaratë të qartë (shikoni të dhënat e nevojshme të adresës në paragrafin "Të përgjithshme" më poshtë) brenda 14 ditësh nga data kur keni marrë konfirmimin tuaj me postë elektronike nga Qendra Kontaktuese. Nuk ka nevojë të jepni një arsye për anulimin. 

Për të përmbushur afatin e anulimit, duhet të dërgoni njoftimin tuaj të anulimit para mbarimit të periudhës 14 ditore. Klientët në BE dhe në Norvegji kanë të drejtë të na njoftojnë gjithashtu, duke përdorur formularin e mëposhtëm të anulimit:Për:  Apple Distribution International Ltd., Hollyhill Industrial Estate, Hollyhill, Cork, Republic of Ireland:Me këtë ju njoftoj se tërhiqem nga kontrata ime për sa më poshtë: \[PLANI DHE PERIUDHA E ABONIMIT, p.sh., PËRMIRËSIM I PËRMUAJSHËM I PLANIT TË ABONIMIT TË iCLOUD\+ ME 200 GB]Porositur në datë \[FUSNI DATËN] Emri i konsumatoritAdresa e konsumatoritData Efektet e anulimit Ne do të zvogëlojmë hapësirën tuaj ruajtëse prapë në 5 GB dhe do t'ju rimbursojmë më së voni 14 ditë nga data në të cilën kemi marrë njoftimin tuaj të anulimit. Nëse keni përdorur më shumë se 5 GB hapësirë ruajtëse gjatë kësaj periudhe, ju nuk mund të krijoni më kopje rezervë në iCloud ose të përdorni veçori të caktuara derisa të keni zvogëluar hapësirën tuaj ruajtëse. Ne do të përdorim të njëjtën mënyrë të pagesës që e keni përdorur për transaksionin dhe ju nuk do të paguani asnjë tarifë për këtë rimbursim. IV. Përdorimi i Shërbimit nga ana juaj          A. Llogaria juajSi përdorues i regjistruar i Shërbimit, duhet të krijoni një Llogari. Mos ua zbuloni të dhënat e Llogarisë suaj personave të tjerë. Ju jeni përgjegjësi i vetëm për ruajtjen e konfidencialitetit dhe sigurisë së Llogarisë suaj, si edhe për të gjitha veprimet që kryhen në Llogarinë tuaj apo nëpërmjet Llogarisë suaj. Prandaj, ju bini dakord të njoftoni menjëherë Apple për çdo shkelje të mundshme të sigurisë në Llogarinë tuaj. Gjithashtu, ju pranoni dhe bini dakord se Shërbimi është krijuar dhe synuar për përdorim personal në bazë individuale dhe se nuk duhet të ndani të dhënat e Llogarisë dhe/ose fjalëkalimin me individë të tjerë. Nën supozim që ne kemi ushtruar aftësi të arsyeshme dhe kujdesin e duhur, Apple nuk do të mbajë asnjë përgjegjësi për humbjet e mundshme të shkaktuara nga përdorimi i paautorizuar i Llogarisë suaj, si pasojë e mosrespektimit të këtyre rregullave nga ana juaj.Për të përdorur Shërbimin, duhet të fusni Llogarinë Apple dhe fjalëkalimin tuaj për të vërtetuar Llogarinë. Ju jeni dakord të ofroni informacion të saktë dhe të plotë kur regjistroheni dhe gjatë përdorimit të Shërbimit ("Të dhënat e Regjistrimit për Shërbimin"). Ju jeni dakord gjithashtu t'i përditësoni Të dhënat e Regjistrimit për Shërbimin, me qëllim për t'i mbajtur të sakta dhe të plota. Në qoftë se Të dhënat e Regjistrimit për Shërbimin nuk janë të sakta, aktuale dhe të plota, kjo mund të çojë në pezullimin dhe/ose anulimin e Llogarisë suaj. Ju jeni dakord që Apple mund të ruajë dhe të përdorë Të dhënat e Regjistrimit për Shërbimin, që i keni dhënë, për qëllime lidhur me tarifat e mirëmbajtjes dhe faturimit të Llogarisë suaj.

          B. Përdorimi i produkteve dhe shërbimeve të tjera AppleElemente ose funksione të caktuara të Shërbimit të ofruar nga Apple dhe/ose licencuesit e saj, duke përfshirë pa kufizim mundësinë për të shkarkuar blerje të mëparshme dhe iTunes Match dhe/ose iCloud Music Library (zbatohen tarifa shtesë), kërkojnë një softuer të veçantë ose licenca të tjera, ose kushte të tjera përdorimi. Duhet të lexoni, pranoni dhe bini dakord t'i nënshtroheni asaj marrëveshjeje të veçantë si kusht për të përdorur këto elemente apo funksione të Shërbimit.          C. MostransferimiAsgjë në këtë Kontratë nuk do të interpretohet sikur ju transferon ndonjë interes, pronësi apo licencë së bashku me një Llogari Apple, adresë të postës elektronike, emër domeni, iChat ID apo resurs tjetër të kësaj natyre të përdorur nga ju në lidhje me Shërbimin.

          D. MosvazhdimësiaPërveçse nëse lejohet sipas Trashëgimisë dixhitale dhe nëse nuk kërkohet ndryshe me ligj, ju pranoni që llogaria juaj nuk është e transferueshme dhe se çdo e drejtë e lidhur me Llogarinë Apple ose përmbajtjen në llogarinë tuaj mbyllet me vdekjen tuaj. Me marrjen e kopjes së një certifikate vdekjeje, llogaria juaj mund të mbyllet dhe të gjitha përmbajtjet brenda llogarisë tuaj të fshihen. Kontaktoni mbështetjen iCloud në https://support.apple.com/icloud për ndihmë të mëtejshme.

          E. Ndalesa e rishitjes së ShërbimitJu bini dakord që nuk do të riprodhoni, kopjoni, dyfishoni, shisni, rishisni, jepni me qira apo tregtoni Shërbimin (ose ndonjë pjesë të tij) për asnjë qëllimi.V. Përmbajtjet dhe Sjellja juaj          A. Përmbajtjet"Përmbajtjet" do të thotë ndonjë informacion që mund të krijohet apo të haset gjatë përdorimit të Shërbimit, si p.sh. fajla të dhënash, karakteristikat e pajisjeve, tekste të shkruara, softuer, muzikë, grafikë, fotografi, tinguj, video, mesazhe dhe materiale të tjera të ngjashme. Ju kuptoni se të gjitha përmbajtjet, pavarësisht që janë publikisht të postuara ose të transmetuar përmes Shërbimit, janë përgjegjësi ekskluzive e personit nga i cili kanë buruar këto përmbajtje. Kjo do të thotë se ju, dhe jo Apple, jeni përgjegjësi i vetëm për të gjitha Përmbajtjet që i ngarkoni, shkarkoni, postoni, dërgoni me postë elektronike, transmetoni, ruani apo vini në dispozicion në një mënyrë tjetër përmes Shërbimit. Ju kuptoni se gjatë përdorimit të Shërbimit, ju mund të hasni në Përmbajtje që mund t'ju duken fyese, të pahijshme ose të papranueshme dhe se ju mund të ekspozoni të tjerët ndaj Përmbajtjeve që mund t'u duken të papranueshme. Apple nuk ka asnjë kontroll mbi përmbajtjet që postohen përmes Shërbimit, as nuk garanton saktësinë, integritetin apo cilësinë e këtyre përmbajtjeve. Ju kuptoni dhe bini dakord që përdorimi i Shërbimit nga ana juaj kryhet me përgjegjësinë tuaj ekskluzive.          B. Sjellja juajJu bini dakord që NUK do ta përdorni Shërbimin:1\. për të ngarkuar, shkarkuar, postuar, dërguar me email, transmetuar, ruajtur, ndarë, importuar ose vënë në dispozicion në mënyrë tjetër ndonjë Përmbajtje që është e paligjshme, ngacmuese, kërcënuese, e dëmshme, torturuese, e përfolur, shpifëse, abuzuese, e dhunshme, e turpshme, e pahijshme, pushtuese e intimitetit të tjetrit, e urryer, racore ose fyese etnikisht ose kundërshtuese në një mënyrë tjetër;

2\. për të përgjuar, ngacmuar, kërcënuar apo dëmtuar të tjerët;

3\. për t’u angazhuar në veprimtari që shfrytëzojnë, dëmtojnë ose kërcënojnë fëmijët, në çfarëdolloj mënyre, duke përfshirë pa kufizim, në prodhimin, ndarjen, ngarkimin ose ruajtjen e materialeve të abuzimit seksual të të miturve, materialeve të shfrytëzimit seksual të të miturve, apo të çdo përmbajtjeje tjetër të dëmshme për të miturit;4\. nëse jeni në moshë të rritur, për të kërkuar informacione personale apo të natyre tjetër nga të miturit (persona nën moshën 18 vjeç ose një moshë tjetër të tillë në pajtim me përcaktimin e miturisë në legjislacionin lokal), të cilët nuk i njihni personalisht, duke përfshirë pa kufizim ndonjë nga të dhënat e mëposhtme: emrin ose mbiemrin e plotë, adresën e shtëpisë, kodin postar, numrin e telefonit, fotografinë dhe emrin e shkollës, kishës, skuadrës sportive apo miqve të të miturit;

5\. për të pretenduar që jeni një person ose subjekt, që nuk jeni — nuk ju lejohet të hiqeni apo të shtireni se jeni dikush tjetër (duke përfshirë persona të famshëm), një entitet, një përdorues tjetër i shërbimit iCloud, një i punësuar i Apple, një lider civil ose qeveritar, apo të pretendoni në ndonjë mënyrë tjetër që keni lidhje me ndonjë person apo subjekt (Apple rezervon të drejtën të refuzojë ose të bllokojë çdo Llogari Apple apo adresë të postës elektronike, në qoftë se konsiderohet që përdor një identitet të rremë ose identitetin e një personi tjetër);

6\. për t'u përfshirë në ndonjë shkelje të të drejtave të autorit apo shkelje të tjera të pronësisë intelektuale (duke përfshirë ngarkimin e materialeve për të cilat nuk keni të drejta ngarkimi), ose për të zbuluar sekrete tregtare apo informacione konfidenciale në shkelje të kontratave të konfidencialitetit, punësimit apo moszbulimit;

7\. për të postuar, dërguar, transmetuar apo vënë në dispozicion në ndonjë mënyrë tjetër mesazhe dhe materiale promocionale të pakërkuara ose të paautorizuara, emaile të padëshiruara dhe letra zinxhir, duke përfshirë pa kufizim reklama tregtare dhe njoftime informative të dërguara masivisht;

8\. për të falsifikuar kokën e paketave TCP\-IP ose ndonjë pjesë të informacionit në kokën e emaileve ose në postimet e një grupi lajmesh, apo për të futur informacione në ndonjë mënyrë tjetër në kokën e emaileve me qëllim për të mashtruar marrësin lidhur me origjinën e Përmbajtjeve të transmetuara nëpërmjet Shërbimit ("spoofing");

9\. për të ngarkuar, postuar, dërguar me postë elektronike, transmetuar, ruajtur ose vënë në dispozicion në ndonjë mënyrë tjetër ndonjë material që përmban viruse ose kode të tjera kompjuterike, fajla apo programe të krijuara me qëllim për të dëmtuar, interferuar ose kufizuar funksionimin normal të Shërbimit (ose cilësdo pjesë të tij), apo të ndonjë softueri apo hardueri tjetër;

10\. për të interferuar ose ndërprerë Shërbimin (duke përfshirë qasjen në Shërbim me metoda të automatizuara, siç janë p.sh. skriptet ose gjurmuesit e rrjetit), ose serverët dhe rrjetet e lidhura me Shërbimin, ose ndonjë procedurë, kërkesë ose rregullore të rrjeteve të lidhura me Shërbimin (duke përfshirë qasjen e paautorizuar dhe përdorimin ose monitorimin e të dhënave apo trafikut);

11\. për të planifikuar apo për t'u angazhuar në veprime të paligjshme; dhe/ose

12\. për të mbledhur dhe ruajtur të dhëna personale të përdoruesve të tjerë të Shërbimit me qëllim për t'i përdorur lidhur me ndonjë prej veprimtarive të ndaluara të përmendura më lart.

          C. Mënjanimi i PërmbajtjeveJu jeni dakord që Apple nuk mban asnjë përgjegjësi për Përmbajtjet e vëna në dispozicion nga të tjerët dhe nuk ka asnjë detyrim t'i shqyrtojë. Megjithatë, Apple rezervon të drejtën të përcaktojë në çdo kohë nëse Përmbajtjet janë të përshtatshme dhe në pajtim me këtë Kontratë, dhe mund të shqyrtojë, lëvizë, refuzojë, modifikojë dhe/ose mënjanojë Përmbajtjet në çdo kohë, pa njoftim paraprak dhe sipas gjykimit të saj të vetëm, në qoftë se këto Përmbajtje rezultojnë në një shkelje të kësaj Kontrate apo janë të papranueshme.

          D. Kopjet rezervë të Përmbajtjeve tuajaJu jeni përgjegjës për të kryer kopje rezervë, në kompjuterin tuaj ose në ndonjë pajisje tjetër, të të gjitha dokumenteve të rëndësishme, imazheve ose Përmbajtjeve të tjera që ju i ruani ose hapni përmes Shërbimit. Apple do të ushtrojë aftësitë dhe kujdesin e duhur në ofrimin e Shërbimit, por Apple nuk siguron dhe nuk garanton se Përmbajtjet që ju mund t'i ruani apo hapni përmes Shërbimit nuk do të dëmtohen, prishen ose humben pa dashje.          E. Qasja në llogari dhe përmbajtjeApple rezervon të drejtën të ndërmarrë hapat që Apple konsideron se janë të arsyeshme apo të përshtatshme për të zbatuar dhe/ose verifikuar pajtueshmërinë me të gjitha pjesët e kësaj Kontrate. Ju pranoni dhe bini dakord që Apple mundet, pa asnjë përgjegjësi ndaj jush, të ketë qasje, të përdorë, të ruajë dhe/ose të zbulojë informacionin e llogarisë suaj dhe çdo përmbajtje tek autoritetet e zbatimit të ligjit, zyrtarët qeveritarë dhe/ose një palë të tretë, pasi Apple beson se është e nevojshme në mënyrë të arsyeshme ose e përshtatshme, nëse kërkohet ligjërisht për ta bërë këtë ose nëse Apple është besimplotë se kjo qasje, përdorim, zbulim ose ruajtje është e nevojshme në mënyrë të arsyeshme: (a) për t'u pajtuar me proceset ose kërkesat ligjore; (b) për të zbatuar këtë Kontratë, duke përfshirë hetimin e shkeljeve të mundshme; (c) për të zbuluar, parandaluar apo zgjidhur në ndonjë mënyrë tjetër çështje sigurie, situatat e mashtrimit ose probleme teknike; ose (d) për të mbrojtur të drejtat, pronën ose sigurinë e Apple, përdoruesve të saj, palëve të treta, ose publikut në pajtim me kërkesat dhe fuqizimet e parashikuara në ligj.  Ju jeni dakord që Apple nuk mban asnjë përgjegjësi për Përmbajtjet e vëna në dispozicion nga të tjerët dhe nuk ka asnjë detyrim t'i shqyrtojë. Megjithatë, në përputhje me politikën e privatësisë së Apple, ajo rezervon të drejtën në çdo kohë për të përcaktuar nëse përmbajtja është e përshtatshme dhe në përputhje me këtë marrëveshje, dhe mund të paracaktojë, zhvendosë, refuzojë, modifikojë dhe/ose heqë përmbajtjen në çdo kohë, pa njoftim paraprak dhe vetëm me gjykimin e saj, nëse konstatohet se një përmbajtje e tillë është në shkelje të kësaj marrëveshjeje ose kundërshtuese në një mënyrë tjetër.          F. Njoftimi për të drejtën e autorit — DMCANëse mendoni se dikush ka përdorur Shërbimin në shkelje të të drejtave që ju pretendoni të keni mbi Përmbajtje të caktuara, ju lutemi të kontaktoni agjentin për të drejtat e autorit të Apple ashtu siç përshkruhet në Politikën tonë për të drejtat e autorit në https://www.apple.com/legal/trademark/claimsofcopyright.html. Apple, sipas gjykimit të saj të vetëm, mund të pezullojë dhe/ose të anulojë Llogaritë e përdoruesve që rezultojnë në shkelje të përsëritura.          G. Shkeljet e KontratësNë qoftë se gjatë përdorimit të Shërbimit, hasni në Përmbajtje që ju duken të papërshtatshëm, ose shkelin përndryshe këtë Kontratë, ju mund raportoni situatën duke dërguar një email në abuse@iCloud.com.          H. Materiali i parashtruar ose i vënë në dispozicion nga Ju në Shërbim1\. Leja nga ju. Përveç materialit që ne mund t'ju licencojmë, Apple nuk pretendon pronësi mbi materialet dhe/ose Përmbajtjet që ju keni parashtruar ose vënë në dispozicion në Shërbim. Megjithatë, duke parashtruar ose postuar këto Përmbajtje në zonat e Shërbimit që janë të arritshme nga publiku apo përdorues të tjerë me të cilët jeni dakord të ndani këto Materiale, ju i jepni Apple licencë mbarëbotërore, pa pagesë të të drejtave të autorit, dhe jo\-ekskluzive për të përdorur, shpërndarë, riprodhuar, modifikuar, përshtatur, publikuar, përkthyer, interpretuar dhe shfaqur në publik këto Përmbajtje që përmbahen në Shërbim vetëm për qëllimet, për të cilat Përmbajtjet janë parashtruar ose vënë në dispozicion, pa kompensim apo ndonjë detyrim ndaj jush. Ju bini dakord që çdo Përmbajtje e parashtruar ose e postuar nga ju do të jetë në përgjegjësinë tuaj ekskluzive, dhe nuk do të shkelë apo të dhunojë të drejtat e palëve të mundshme të treta apo të shkelë ligjet, të kontribuojë apo të nxisë shkeljen ose forma të tjera sjelljeje të paligjshme që përndryshe do të ishin të pahijshme, të papranueshme apo me shije të keqe. Duke parashtruar ose postuar këto Përmbajtje në zonat e Shërbimit që janë të arritshme nga publiku apo përdorues, ju lini të kuptohet se jeni pronari i këtij materiali dhe/ose se keni të drejtat, licencat dhe autorizimin e duhur për ta shpërndarë.2\. Ndryshimet në Përmbajtje. Ju kuptoni se për të ofruar Shërbimin dhe për të siguruar që Përmbajtjet tuaja janë të disponueshme në të, Apple mund ta transmetojë Përmbajtjet tuaja nëpër rrjete të ndryshme publike dhe media të ndryshme, duke modifikuar dhe ndryshuar Përmbajtjet tuaja me qëllim për t'ua përshtatur kërkesave teknike të rrjeteve, ose pajisjeve dhe kompjuterëve të bashkëlidhur. Ju bini dakord që kjo licencë i lejon Apple të ndërmarrë veprime të tilla.3\. Informacione mbi markën tregtare. Apple, logoja e Apple, iCloud, logoja e iCloud dhe markat e tjera tregtare, markat e shërbimeve, grafikët dhe logot e tjera të Apple të përdorura lidhur me Shërbimin janë marka tregtare ose marka të regjistruara tregtare të Apple Inc. në SHBA dhe/ose shtete të tjera. Një listë e markave tregtare të Apple mund të gjendet këtu — https://www.apple.com/legal/trademark/appletmlist.html. Markat tregtare, markat e shërbimeve, grafikët dhe logot e tjera që përdoren lidhur me Shërbimin mund të jenë marka tregtare të pronarëve përkatës. Nuk ju jepet asnjë e drejtë apo licencë për ndonjë prej markave tregtare të mësipërme. Gjithashtu, ju bini dakord se nuk do të mënjanoni, fshini apo ndryshoni asnjë njoftim pronësie (duke përfshirë njoftimet e markës tregtare dhe të së drejtës të autorit) që mund të shoqërojë Shërbimin apo të përmbahet në kuadër të Shërbimit.VI. Softueri          A. Të drejtat e pronësisë së Apple. Ju pranoni dhe jeni dakord që Apple dhe/ose licencuesit e saj zotërojnë të gjitha të drejtat ligjore, pronësinë dhe interesin në Shërbim dhe lidhur me Shërbimin, duke përfshirë pa kufizim grafikët, ndërfaqen e përdorimit, skriptet dhe softuerin e përdorur për implementimin e Shërbimit, si edhe çdo softuer që ju ofrohet si pjesë dhe/ose në lidhje me Shërbimin ("Softueri"), duke përfshirë të gjitha të drejtat e pronësisë intelektuale që mund të ekzistojnë lidhur me të, pavarësisht se janë të regjistruara apo jo, kudo qoftë në botë që ato ekzistojnë. Për më tej, ju bini dakord që Shërbimi (duke përfshirë Softuerin dhe ndonjë pjesë të tij) përmban informacione private dhe konfidenciale që mbrohen nga ligjet në fuqi për pronësinë intelektuale dhe të tjera, duke përfshirë pa kufizim të drejtat e autorit. Ju bini dakord që nuk do të përdorni informacione apo materiale të tilla private në asnjë mënyrë përveç për përdorim në kuadër të Shërbimit në pajtim me këtë Kontratë. Asnjë pjesë e Shërbimit nuk mund të riprodhohet në asnjë mënyrë apo me asnjë mjet, përveç për sa lejohet shprehimisht nga këto kushte.

          B. Licenca nga Apple. PËRDORIMI I SOFTUERIT OSE I NDONJË PJESE TË SHËRBIMIT, PËRVEÇ PËRDORIMIT TË SHËRBIMIT NË PAJTIM ME KËTË KONTRATË, NDALOHET RREPTËSISHT, SHKEL TË DREJTAT E PRONËSISË INTELEKTUALE TË TË TJERËVE DHE MUND TË REZULTOJË NË DËNIME PENALE, DUKE PËRFSHIRË DËMSHPËRBLIME TË MUNDSHME FINANCIARE PËR SHKELJEN E SË DREJTËS TË AUTORIT.          C. Versioni publik Beta. Kohë pas kohe, Apple mund të vendosë të ofrojë funksione të reja dhe/ose të përditësuara të Shërbimit ("Funksionet Beta") si pjesë e Programit Publik Beta ("Programi") me qëllim për të mundësuar që Apple të marrë vërejtje lidhur me cilësinë dhe përdorueshmërinë e Funksioneve Beta. Ju e kuptoni dhe pranoni se pjesëmarrja juaj në Program është vullnetare dhe nuk krijon një partneritet ligjor, marrëdhënie përfaqësimi ose marrëdhënie punësimi midis jush dhe Apple, dhe se Apple nuk është në detyrë t'ju vëjë në dispozicion Funksionet Beta. Apple mund të vërë këto Funksione Beta në dispozicion të pjesëmarrësve të Programit me regjistrim përmes internetit ose Shërbimit. Ju kuptoni dhe pranoni që Apple mund të mbledhë dhe të përdorë informacione të Llogarisë, pajisjeve dhe mjeteve tuaja periferike me qëllim për t'ju regjistruar në një Program dhe/ose për të përcaktuar përshtatshmërinë tuaj për të marrë pjesë në të. Ju kuptoni se pas regjistrimit në një Program, ju mund të mos keni më mundësi të ktheheni në versionin e mëparshëm jo\-eksperimental të Funksionit Beta në fjalë. Në rast se një kthim i tillë është i mundur, ju mund të mos keni mundësi të migroni në versionin jo\-eksperimental të dhënat e krijuara në Funksionin Beta. Përdorimi i Funksioneve Beta nga ana juaj dhe pjesëmarrja juaj në Program rregullohen nga kjo Kontratë dhe cilado kushte të tjera licence që mund të shoqërojnë veçmas Funksionet Beta. Funksionet Beta ofrohen "SIÇ JANË" dhe "SIÇ VIHEN NË DISPOZICION" dhe mund të përmbajnë gabime ose pasaktësi, të cilat mund të shkaktojnë avari, dëmtime ose humbje të dhënash dhe/ose informacioni në pajisjen tuaj dhe pajisjet periferike (duke përfshirë pa kufizim serverët dhe kompjuterët) të lidhura. Apple ju inkurajon me këmbëngulje të bëni kopje rezervë të të gjitha të dhënave dhe informacioneve që gjenden në pajisjen tuaj dhe pajisjet periferike, para se të merrni pjesë në ndonjë Program. Ju pranoni dhe bini dakord shprehimisht se çdo përdorim i Funksioneve Beta kryhet me përgjegjësinë tuaj ekskluzive. JU PRANONI TË GJITHA RREZIQET DHE KOSTOT LIDHUR ME PJESËMARRJEN NË ÇFARËDO PROGRAMI, DUKE PËRFSHIRË PA KUFIZIM TARIFAT PËR QASJEN NË INTERNET, SHPENZIMET LIDHUR ME KOPJET REZERVË, KOSTOT E PËRDORIMIT TË PAJISJES SUAJ DHE TË PJESËVE PERIFERIKE, DHE ÇDO DËMTIM TË PAJISJEVE, SOFTUERIT, INFORMACIONEVE OSE TË DHËNAVE. Apple mund t'ju ofrojë ose t'ju mos ofrojë mbështetje teknike dhe/ose të natyre tjetër lidhur me Funksionet Beta. Në qoftë se ofrohet, mbështetja do të ofrohet si një shtesë ndaj mbulimit tuaj normal të mbështetjes për Shërbimin dhe vetëm nëpërmjet Programit. Ju bini dakord të respektoni rregullat ose politikat e mbështetjes që ju ofron Apple në mënyrë që të përfitoni nga kjo mbështetje. Apple rezervon të drejtën të modifikojë kushtet, rregullat ose politikat e Programit (duke përfshirë mbylljen e Programit) në çdo kohë me ose pa paralajmërim, dhe mund të mbarojë në çdo kohë pjesëmarrjen tuaj në Program. Ju jeni dakord që Apple nuk ka asnjë detyrim të ofrojë një version tregtar të Funksioneve Beta dhe që në qoftë se do të lëshohet një version tregtar, ai mund të ketë funksione të ndryshme nga ato që përmbahen në Funksionet Beta. Si pjesë e Programit, Apple ju ofron mundësi të jepni komente, sugjerime ose vërejtje të tjera lidhur me përdorimin e Funksioneve Beta nga ana juaj. Ju bini dakord që, në mungesë të një kontrate të veçantë me shkrim që pohon ndryshe, Apple ka liri të plotë të përdorë vërejtjet tuaja për çfarëdo qëllimi.

          D. Kontrolli i eksportit. Përdorimi i Shërbimit dhe i Softuerit, duke përfshirë transferimin, postimin ose ngarkimin e të dhënave, softuerit ose Përmbajtjeve të tjera nëpërmjet Shërbimit, mund t'u nënshtrohen ligjeve të import\-eksportit të SHBA\-së dhe të shteteve të tjera. Ju bini dakord të veproni në përputhje me të gjitha ligjet dhe rregulloret në fuqi për import\-eksportin. Sidomos, por pa asnjë kufizim, Softueri nuk duhet eksportuar apo rieksportuar (a) në shtetet që janë nën embargon e SHBA\-së ose (b) kujtdo qoftë që figuron në listën e personave të padëshirueshme të Departamentit të Thesarit të SHBA\-së ose në listën e personave ose subjekteve me ndalesë tregtie të Departamentit të Tregtisë të SHBA\-së. Duke përdorur Softuerin ose Shërbimin, ju siguroni dhe garantoni se nuk ndodheni në një shtet të tillë dhe nuk figuroni në një listë të tillë. Gjithashtu, ju bini dakord se nuk do ta përdorni Softuerin ose Shërbimin për qëllime të ndaluara nga legjislacioni i SHBA\-së, duke përfshirë pa kufizime, zhvillimin, modelimin, prodhimin e raketave dhe të armëve bërthamore, kimike ose biologjike. Gjithashtu, ju bini dakord të mos ngarkoni në Llogarinë tuaj të dhëna ose softuer që: (a) u nënshtrohen Rregulloreve Ndërkombëtare për Trafikun e Armëve; ose (b) nuk mund të eksportohen pa autorizimin e mëparshëm me shkrim të qeverisë, duke përfshirë pa kufizime lloje të caktuara softueri enkriptues dhe kodin burimor, pa marrë më parë këtë autorizim. Kjo garanci dhe angazhim do të mbijetojnë zgjidhjes së kësaj Kontrate.          E. Përditësimet. Kohë pas kohe, Apple mund të përditësojë Softuerin e përdorur nga Shërbimi. Me qëllim për të vazhduar me përdorimin e Shërbimit nga ana juaj, këto përditësime mund të shkarkohen dhe instalohen automatikisht në pajisjen ose kompjuterin tuaj. Këto përditësime mund të përmbajnë korrigjimin e gabimeve, përmirësimin e funksioneve ose versione plotësisht të reja të Softuerit. VII. Përfundimi          A. Anulimi vullnetar nga ana juajJu mund të fshini Llogarinë tuaj Apple  dhe/ose të pushoni së përdoruri Shërbimin në çdo kohë. Nëse dëshironi të pushoni së përdoruri iCloud në pajisjen tuaj, ju mund të çaktivizoni iCloud në një pajisje, duke hapur Parametrat e pajisjes dhe duke shtypur iCloud dhe pas kësaj “Sign Out”. Për të anuluar Llogarinë tuaj dhe për të fshirë Llogarinë tuaj Apple, ju lutemi të kontaktoni qendrën e mbështetjes teknike Apple në <https://support.apple.com/contact>. Nëse anuloni Llogarinë dhe fshini Llogarinë tuaj Apple, ju nuk do të keni qasje në produktet dhe shërbimet e tjera të Apple ose palëve të treta që ju vihen në dispozicion me këtë Llogari Apple. Ky veprim mund të jetë i pakthyeshëm. Të gjitha tarifat e paguara nga ju përpara anulimit janë të parimbursueshme (përveç në qoftë se lejohet shprehimisht ndryshe nga kjo Kontratë), duke përfshirë ndonjë tarifë të paguar paraprakisht për vitin e faturimit gjatë të cilit e keni kryer anulimin. Anulimi i Llogarisë suaj nuk ju çliron nga detyrimet për të paguar ndonjë tarifë ose debitim të akumuluar.

          B. Anulimi nga ana e AppleApple mund të anulojë ose pezullojë në çdo kohë, nën rrethana të caktuara, pa njoftim paraprak dhe në mënyrë të menjëhershme Llogarinë tuaj dhe/ose qasjen tuaj në Shërbim, tërësisht ose pjesërisht. Arsyet për një anulim të tillë përfshijnë: (a) shkeljet e kësaj Kontrate ose të politikave dhe udhëzimeve të përmendura këtu dhe/ose të postuara në Shërbim; (b) kërkesa nga ana juaj për anulimin e Llogarisë; (c) kërkesa dhe/ose urdhri nga autoritetet e rendit, autoritetet gjyqësore ose autoritete qeveritare të tjera; (d) në qoftë se ofrimi i Shërbimit ndaj jush është apo është bërë i paligjshëm; (e) çështje ose probleme të papritura teknike ose të sigurisë; (f) pjesëmarrja juaj në veprimtari mashtruese ose të paligjshme; ose (g) mospagesa e tarifave për Shërbimin, duke marrë parasysh që në rast të shkeljeve jo\-materiale, Apple mund të kryejë anulimin vetëm pasi ju ka dhënë një njoftim paraprak prej 30 ditësh dhe vetëm në qoftë se nuk keni rregulluar shkeljen brenda kësaj periudhe 30 ditore. Anulime dhe pezullime të tilla do të kryhen nga Apple sipas gjykimit të saj të vetëm dhe Apple nuk do të mbajë përgjegjësi ndaj jush apo ndonjë pale të tretë për cilindo dëmtim që mund të paraqitet si pasojë e një anulimi apo pezullimi të tillë të Llogarisë tuaj dhe/ose të qasjes suaj në Shërbim. Për më tej, Apple mund ta anulojë Llogarinë tuaj me njoftim paraprak prej 30 ditësh në adresën e postës elektronike të lidhur me Llogarinë tuaj nëse (a) Llogaria juaj ka qenë jo\-aktive për një (1\) vit; ose (b) ekziston një ndërprerje e përgjithshme e Shërbimit apo e cilësdo pjese të tij. Njoftimi për ndërprerjen e përgjithshme do të ofrohet siç përcaktohet këtu, përveç në rast se dhënia e këtij njoftimi është e paarsyeshme për shkak të rrethanave që lindin nga veprime ligjore, rregullatore ose qeveritare; me qëllim për të mbrojtur sigurinë ose privatësinë e përdoruesve, për të mënjanuar shqetësime lidhur me integritetin teknik; ose për të parandaluar ndërprerjet e shërbimit për përdoruesit e tjerë; ose për shkak të një katastrofe natyrore, ngjarjeje katastrofike, lufte ose ngjarjeve të tjera të ngjashme jashtë kontrollit të arsyeshëm të Apple. Në rast të një ndërprerjeje të tillë, Apple do t'ju rimbursojë në bazë pro\-rata çdo parapagesë për afatin e paguar në atë moment. Apple nuk mban përgjegjësi ndaj jush për asnjë ndryshim në Shërbim ose në kushtet e shërbimit të kryer në përputhje me këtë Paragraf VII.B.

          C. Pasojat e anulimitPas anulimit të Llogarisë tuaj, ju mund të humbni të gjitha mundësitë e qasjes në Shërbim dhe pjesët e tij, duke përfshirë pa kufizim Llogarinë tuaj, Llogarinë tuaj Apple, llogarinë e postës elektronike dhe Përmbajtjet. Përveç kësaj, pas një periudhë kohe, Apple do të fshijë informacionet dhe të dhënat e ruajtura në llogarinë/llogaritë, apo si pjesë të llogarisë/llogarive tuaja. Çdo element individual i Shërbimit që ju mund të keni përdorur sipas licencave të veçanta softueri do të anulohet gjithashtu në pajtim me ato licenca.

VIII. Lidhjet dhe materialet e tjera të palëve të tretaPërmbajtje të caktuara, elemente ose funksione të Shërbimit mund të përfshijnë materiale nga palë të treta dhe/ose lidhje për në faqe, resurse ose Përmbajtje të tjera. Duke marrë parasysh se Apple mund të mos ketë kontroll mbi këto faqe dhe/ose materiale të palëve të treta, ju pranoni dhe bini dakord që Apple nuk mban asnjë përgjegjësi për vënien në dispozicion të këtyre faqeve apo resurseve dhe nuk pohon as garanton saktësinë e këtyre faqeve apo resurseve, dhe nuk mban asnjë përgjegjësi as për Përmbajtjet, reklamat, produktet apo materialet që vihen në dispozicion në këto faqe apo resurse. Gjithashtu, ju pranoni dhe bini dakord që Apple nuk mban përgjegjësi në asnjë mënyrë për dëmtime që mund të pësoni apo pretendoni që keni pësuar, drejtpërdrejt ose tërthorazi, si pasojë e përdorimit dhe/ose mbështetjes mbi Përmbajtje, reklama, produkte ose materiale të tilla të cilat ofrohen në këto faqe apo resurse.IX. MOHIMI I PËRGJEGJËSISË PËR GARANCITË; KUFIZIMI I PËRGJEGJËSISËDISA JURIDIKSIONE NUK LEJOJNË PËRJASHTIMIN E GARANCIVE TË CAKTUARA. PRANDAJ, NË ATË MASË QË KËTO PËRJASHTIME NDALOHEN NË MËNYRË SPECIFIKE NGA LIGJI NË FUQI, DISA PREJ PËRJASHTIMEVE TË PËRMENDURA MË POSHTË MUND TË MOS ZBATOHEN PËR JU. PËR SHEMBULL, PËR KONSUMATORËT NË AUSTRALI, ASGJË NË KËTË LICENCË NUK NDIKON DHE NUK SYNON TË NDIKOJË, TEK TË DREJTAT TUAJA STATUTORE TË PARASHIKUARA SIPAS LIGJIT PËR KONSUMATORËT NË AUSTRALI (DUKE PËRFSHIRË GARANCITË E KONSUMATORËVE).

APPLE DO TË USHTROJË AFTËSITË DHE KUJDESIN E DUHUR NË OFRIMIN E SHËRBIMIT. MOHIMET E MËPOSHTME TË PËRGJEGJËSISË I NËNSHTROHEN KËSAJ GARANCIE TË SHPREHUR.APPLE NUK GARANTON, SIGURON APO POHON SE PËRDORIMI I SHËRBIMIT NGA ANA JUAJ DO TË JETË PA NDËRPRERJE DHE PA GABIME, DHE JU BINI DAKORD QË KOHË PAS KOHE APPLE MUND TA HEQË SHËRBIMIN PËR PERIUDHA TË PACAKTUARA, OSE TA ANULOJË SHËRBIMIN NË PAJTIM ME KUSHTET E KËSAJ KONTRATE.JU E KUPTONI DHE BINI SHPREHIMISHT DAKORD SE SHËRBIMI OFROHET "SIÇ ËSHTË" DHE "SIÇ VIHET NË DISPOZICION". APPLE DHE FILIALET, DEGËT, ZYRTARËT, DREJTORËT, TË PUNËSUARIT, AGJENTËT, PARTNERËT DHE LICENCUESIT E SAJ, HEQIN DORË SHPREHIMISHT NGA TË GJITHA GARANCITË E ÇDO LLOJI, QOFTË TË SHPREHURA OSE TË NËNKUPTUARA, DUKE PËRFSHIRË PA KUFIZIM GARANCITË E NËNKUPTUARA TË TREGTUESHMËRISË, PËRPUTHSHMËRISË PËR NJË QËLLIM TË CAKTUAR DHE MOSSHKELJES. NË VEÇANTI, APPLE DHE FILIALET, DEGËT, FUNKSIONARËT, DREJTORËT, TË PUNËSURIT, AGJENTËT, PARTNERËT DHE LICENCUESIT E SAJ NUK JAPIN ASNJË GARANCI SE (I) SHËRBIMI DO TË PLOTËSOJË KËRKESAT TUAJA; (II) PËRDORIMI I SHËRBIMIT NGA ANA JUAJ DO TË ZHVILLOHET NË KOHË TË DUHUR, NË MËNYRË TË SIGURT DHE PA NDËRPRERJE OSE GABIME; (III) ÇDO INFORMACION I MARRË NGA JU SI REZULTAT I SHËRBIMIT DO TË JETË I SAKTË OSE I BESUESHËM; DHE (IV) ÇDO DEFEKT APO GABIM NË SOFTUERIN QË JU VIHET NË DISPOZICION SI PJESË E SHËRBIMIT DO TË KORRIGJOHET.APPLE NUK POHON AS GARANTON SE GJATË PËRDORIMIT TË SHËRBIMIT NUK DO TË NDODHIN HUMBJE, DËMTIME, SULME, VIRUSE, INTERFERENCA, HACKING APO FORMA TË TJERA TË THYERJES SË SIGURISË DHE APPLE MOHON NDONJË PËRGJEGJËSI LIDHUR ME KËTË.ÇDO MATERIAL I SHKARKUAR APO I SIGURUAR NDRYSHE PËRMES SHËRBIMIT, DO TË PËRDORET SIPAS GJYKIMIT TUAJ DHE ME PËRGJEGJËSINË TUAJ TË VETME. DOMETHËNË, JU DO TË JENI PERSONI I VETËM PËRGJEGJËS PËR DËMTIMET NDAJ PAJISJES, KOMPJUTERIT, APO PËR HUMBJEN E TË DHËNAVE QË MUND TË REZULTOJË NGA SHKARKIMI I MATERIALEVE TË TILLA. GJITHASHTU, JU JENI NË DIJENI SE SHËRBIMI NUK ËSHTË I DESTINUAR AS NUK ËSHTË I PËRSHTATSHËM PËR PËRDORIM NË SITUATA OSE MJEDISE KUR DËSHTIMI, VONESA NË KOHË, GABIMET OSE PASAKTËSITË NË PËRMBAJTJET, TË DHËNAT OSE INFORMACIONET E OFRUARA NGA SHËRBIMI MUND TË ÇOJNË NË VDEKJE, LËNDIM PERSONAL, DËMTIM TË RËNDË TRUPOR OSE DËMTIME MJEDISORE.          KUFIZIMI I PËRGJEGJËSISËDISA JURIDIKSIONE NUK LEJOJNË PËRJASHTIMIN OSE KUFIZIMIN E PËRGJEGJËSISË SË OFRUESVE TË SHËRBIMEVE. NË ATË MASË QË KËTO PËRJASHTIME OSE KUFIZIME NDALOHEN NË MËNYRË SPECIFIKE NGA LIGJI NË FUQI, DISA PREJ PËRJASHTIMEVE OSE KUFIZIMEVE TË PËRCAKTUARA MË POSHTË MUND TË MOS ZBATOHEN PËR JU.APPLE DO TË USHTROJË AFTËSITË DHE KUJDESIN E DUHUR NË OFRIMIN E SHËRBIMIT. KUFIZIMET E MËPOSHTME NUK ZBATOHEN PËR SA U PËRKET HUMBJEVE TË SHKAKTUARA NGA (A) MOSUSHTRIMI I AFTËSISË SË ARSYESHME DHE I KUJDESIT TË DUHUR NGA APPLE; (B) NEGLIZHENCA EVIDENTE, ABUZIMI I QËLLIMSHËM OSE MASHTRIMI NGA ANA E APPLE; OSE (C) VDEKJA APO LËNDIMI I PERSONIT.JU KUPTONI DHE BINI SHPREHIMISHT DAKORD QË APPLE DHE FILIALET, DEGËT, FUNKSIONARËT, DREJTORËT, TË PUNËSUARIT, AGJENTËT, PARTNERËT DHE LICENCUESIT E SAJ NUK MBAJNË ASNJË PËRGJEGJËSI NDAJ JUSH PËR DËMSHPËRBLIME TË DREJTPËRDREJTA, TË TËRTHORTA, RASTËSORE, TË VEÇANTA, SI RRJEDHOJË APO SHEMBULLORE, QË PËRFSHIJNË PA KUFIZIM DËMSHPËRBLIME PËR HUMBJEN E FITIMEVE, EMRIT TË MIRË, MUNDËSIVE TË PËRDORIMIT DHE TË DHËNAVE, SI EDHE PËR KOSTOT LIDHUR ME SIGURIMIN E MALLRAVE ZËVENDËSUESE, OSE HUMBJE JO\-MATERIALE TË TJERA (EDHE NË QOFTË SE APPLE ËSHTË KËSHILLUAR PËR MUNDËSINË E PARAQITJES SË DËMTIMEVE TË TILLA), QË REZULTOJNË NGA: (I) PËRDORIMI OSE PAMUNDËSIA E PËRDORIMIT TË SHËRBIMIT (II) NDRYSHIME TË MUNDSHME TË KRYERA NDAJ SHËRBIMIT OSE NDONJË PEZULLIM I PËRKOHSHËM OSE I PËRHERSHËM I SHËRBIMIT OSE NJË PJESE TË TIJ; (III) HYRJA E PAAUTORIZUAR APO MODIFIKIMI I TRANSMETIMEVE OSE I TË DHËNAVE TUAJA; (IV) FSHIRJA, DËMTIMI DHE PRISHJA E TË DHËNAVE SI EDHE PAMUNDËSIA PËR TË RUAJTUR DHE/OSE DËRGUAR APO MARRË TRANSMETIMET DHE TË DHËNAT TUAJA PËRMES SHËRBIMIT; (V) DEKLARATAT OSE SJELLJA E CILËSDO PALE TË TRETË NË SHËRBIM; DHE (VI) ÇDO ÇËSHTJE TJETËR NË LIDHJE ME SHËRBIMIN.          DËMSHPËRBLIMIDeri në masën që nuk ndalohet me ligj, ju bini dakord të mbroni, dëmshpërbleni dhe ruani Apple, filialet, degët, drejtuesit, nëpunësit, të punësuarit, agjentët, partnerët, kontraktuesit dhe licencuesit e saj ndaj cilitdo pretendimi ose kërkese, duke përfshirë shpenzimet e arsyeshme të avokatëve, të kryera nga një palë e tretë, në lidhje me apo për shkak të: (a) cilësdo Përmbajtje që parashtroni, postoni, transmetoni apo vini në dispozicion në forma të tjera nëpërmjet Shërbimit; (b) përdorimit të Shërbimit nga ana juaj; (c) cilësdo shkelje të kësaj Kontrate nga ana juaj; (d) cilitdo veprimi të ndërmarrë nga Apple, duke vepruar në mënyrë të arsyeshme, si pjesë e hetimit të saj lidhur me shkelje të dyshuara të kësaj Kontrate ose si pasojë e hetimit ose vendimit të saj, me të cilin konstatohet shkelja e kësaj Kontrate; ose (e) shkeljes nga ana juaj të të drejtave të dikujt tjetër. Kjo do të thotë që nuk mund të padisni Apple, filialet, degët, drejtorët, nëpunësit, të punësuarit, agjentët, partnerët, kontraktuesit dhe licencuesit e saj si pasojë e vendimit të saj, duke vepruar në mënyrë të arsyeshme, për të hequr ose refuzuar përpunimin e cilitdo informacioni apo Përmbajtje, për t'ju paralajmëruar, për të pezulluar ose anuluar qasjen tuaj në Shërbim, ose për të ndërmarrë ndonjë veprim tjetër gjatë hetimit të një shkeljeje të dyshuar ose si rezultat i përfundimit të arritur nga Apple se ka ndodhur një shkelje e kësaj Kontrate. Klauzola e përgjegjësisë dhe dëmshpërblimit vlen për të gjitha shkeljet e përshkruara ose të referuara në këtë Kontratë. Ky detyrim do të mbetet në fuqi edhe pas përfundimit ose skadimit të kësaj Kontrate dhe/ose përdorimit të Shërbimit nga ana juaj. Ju pranoni se jeni përgjegjës për çdo përdorim të Shërbimit me Llogarinë tuaj dhe se kjo Kontratë vlen për çdo përdorim të Llogarisë suaj. Ju bini dakord të respektoni dispozitat e kësaj kontrate dhe gjithashtu të mbroni dëmshpërbleni dhe të mbani të padëmtuar në rast të ndonjë pretendimi ose ankese që mund të rezultojë nga përdorimi i Llogarisë suaj, edhe në qoftë se ky përdorim nuk është autorizuar shprehimisht nga ju.X. DISPOZITA TË PËRGJITHSHME          A. NjoftimeApple mund t'ju dorëzojë njoftime lidhur me Shërbimin, duke përfshirë ndryshime të kësaj Kontrate, përmes postës elektronike në adresën tuaj iCloud email (dhe/ose në një adresë tjetër të postës elektronike të lidhur me Llogarinë tuaj, në qoftë se e keni përcaktuar), iMessage ose SMS, me postë të zakonshme ose nëpërmjet postimeve në faqen tonë dhe/ose në kuadër të Shërbimit.

Nëse ndodheni në Indi, në përputhje me "Rregullat e Teknologjisë së Informacionit (Udhëzimet për ndërmjetësit), 2021", referojani ankesën tuaj zyrtarit të mëposhtëm të ankesave:Për çështjet që lidhen me "Udhëzimet për ndërmjetësit":Përgjegjësi për ankesat:  Nikhil Pai Formulari në ueb:  Apple.co/IndiaGrievanceIntermediariesShënim i rëndësishëm: Kini parasysh se ankesat në kuadër të Rregullave të Teknologjisë së Informacionit (Udhëzimet për ndërmjetësit), 2021, që kanë të bëjnë me iCloud, do të trajtohen vetëm nëpërmjet lidhjeve për te formulari i uebit i përgjegësit për ankesat.          B. Ligji në fuqiPërveç për sa përmendet shprehimisht në paragrafin e mëposhtëm, kjo Kontratë dhe marrëdhënia midis jush dhe Apple do të rregullohet nga ligji i shtetit të Kalifornisë, duke përjashtuar dispozitat për konfliktin e dispozitave ligjore. Ju dhe Apple bini dakord t'i nënshtroheni juridiksionit personal dhe ekskluziv të gjykatave që ndodhen në kontenë e Santa\-Klarës, Kaliforni, për të zgjidhur ndonjë mosmarrëveshje ose pretendim që buron nga kjo Kontratë. Nëse (a) nuk jeni shtetas i SHBA\-së; (b) nuk banoni në SHBA; (c) nuk qaseni në Shërbim nga SHBA\-ja; dhe (d) jeni shtetas i njërit prej shteteve të përmendura më poshtë, ju bini dakord që çdo mosmarrëveshje ose pretendim që buron nga kjo Kontratë do të rregullohet sipas ligjit në fuqi të përcaktuar më poshtë, pa marrë parasysh asnjë dispozitë lidhur me konfliktin e dispozitave ligjore dhe, nëpërmjet këtij dokumenti, ju i nënshtroheni në mënyrë të parevokueshme juridiksionit jo\-ekskluziv të gjykatave që ndodhen në shtetin, provincën ose vendin e përcaktuar më poshtë, ligji i të cilit do të jetë në fuqi:Nëse jeni shtetas i cilitdo shteti të Bashkimit Evropian ose i Mbretërisë së Bashkuar, Zvicrës, Norvegjisë ose Islandës, ligji në fuqi dhe instanca e gjykimit do të jenë ligjet dhe gjykatat e vendit tuaj të zakonshëm të banimit.Nëse jeni shtetas i Japonisë, ligji në fuqi do të jetë ligji japonez dhe instanca do të jetë në Tokio, Japoni.Përjashtohet konkretisht nga zbatimi për këtë Kontratë ligji i njohur si Konventa e Kombeve të Bashkuara për Shitjen Ndërkombëtare të Mallrave.          C. Tërësia e marrëveshjesKjo Kontratë përbën marrëveshjen e tërë midis jush dhe Apple. Ajo rregullon përdorimin e Shërbimit nga ana juaj dhe zëvendëson plotësisht marrëveshjet tuaja të mëparshme me Apple për sa i përket Shërbimit. Mund të zbatohen kushte të tjera, në qoftë se përdorni shërbime të asociuara, përmbajtje ose softuer të palëve të treta. Nëse ndonjë pjesë e kësaj Marrëveshjeje konsiderohet e pavlefshme ose e pazbatueshme, ajo pjesë do të interpretohet në mënyrë të qëndrueshme me ligjin në fuqi, me qëllim për të pasqyruar, sa më besnikërisht të jetë e mundur synimet fillestare të palëve, ndërsa pjesët e mbetura do të mbeten në fuqi të plotë. Mosushtrimi ose moszbatimi i ndonjë së drejte apo dispozite të kësaj Kontrate nga ana e Apple nuk do të konsiderohet heqje dorë nga kjo e drejtë apo dispozitë. Ju bini dakord që, përveç rastit kur përcaktohet ndryshe në këtë Kontratë, nuk ka palë të treta beneficiare të kësaj kontrate.          D. "Apple" siç përdoret këtu do të thotë:• Apple Inc., me vendndodhje në One Apple Park Way, Cupertino, California, për përdoruesit në Shtetet e Bashkuara, duke përfshirë Porto Rikon;• Apple Canada Inc., me vendndodhje në 120 Bremner Blvd., Suite 1600, Toronto ON M5J 0A8, Canada për përdoruesit në Kanada;• Apple Services LATAM LLC, me vendndodhje në 1 Alhambra Plaza, Ste 700 Coral Gables, Florida, për përdoruesit në Meksikë, Amerikën Qendrore ose Jugore, ose çdo vend ose territor të Karaibeve (duke përjashtuar Porto Rikon);• iTunes K.K., me adresë në Roppongi Hills, 6\-10\-1 Roppongi, Minato\-ku, Tokyo 106\-6140, Tokyo për përdoruesit në Japoni. • Apple Pty Limited, me vendndodhje në Level 3, 20 Martin Place, Sydney NSW 2000, Australia, për përdoruesit në Australi ose Zelandën e Re, duke përfshirë në çdo territor të tyre ose juridiksione të lidhura; dhe• Apple Distribution International Ltd., me vendndodhje në Hollyhill Industrial Estate, Hollyhill, Cork, Republika e Irlandës, për të gjithë përdoruesit e tjerë (subjekt i përjashtimit të mëposhtëm).

Duke filluar nga data 26 tetor 2024, për përdoruesit në Butan, Brunei, Kamboxhia, Fixhi, Laos, Makau, Maldive, Mikronezi, Mongoli, Mianmar, Nauru, Nepal, Palau, Papua Guinea e Re, Korenë e Jugut, Sri Lanka, Ishujt Solomon, Tonga dhe Vanuatu, “Apple” është Apple Services Pte. Ltd., me vendndodhje në 7 Ang Mo Kio Street 64, Singapore 569086\. Përpara datës 26 tetor 2024, për këta përdorues, “Apple” ishte Apple Distribution International Ltd. 

KONTRAKTIMI ELEKTRONIKPërdorimi i Shërbimit nga ana juaj përfshin mundësinë për të lidhur marrëveshje dhe/ose për të kryer transaksione në mënyrë elektronike. JU PRANONI SE KËRKESAT TUAJA ELEKTRONIKE PËRBËJNË PËLQIMIN DHE SYNIMIN TUAJ PËR T'U OBLIGUAR DHE PËR TË PAGUAR PËR MARRËVESHJET DHE TRANSAKSIONET PËRKATËSE. PËLQIMI DHE SYNIMI JUAJ PËR T'U OBLIGUAR NË BAZË TÉ KËRKESAVE ELEKTRONIKE VLEJNË PËR ÇDO REGJISTRIM LIDHUR ME CILINDO TRANSAKSION QË E KRYENI NË KUADËR TË KËTIJ SHËRBIMI, DUKE PËRFSHIRË NJOFTIMET E ANULIMIT, POLITIKAT, KONTRATAT DHE APLIKACIONET. Për të hapur dhe mbajtur regjistrin tuaj elektronik, ndoshta keni nevojë për softuer dhe harduer specifik, të cilët janë përgjegjësia juaj ekskluzive.          E. Privatësia

Përdorimi nga ana juaj i shërbimit i nënshtrohet Politikës së privatësisë së Apple, e cila është në dispozicion në https://www.apple.com/legal/privacy.

Rishikimi i fundit: 16 shtator 2024


Tere tulemast iCloudi!
----------------------

SEE JURIIDILINE LEPING TEIE JA APPLE’I VAHEL REGULEERIB TEIE iCLOUDI TOOTE, TARKVARA, TEENUSTE JA VEEBISAITIDE KASUTAMIST (EDASPIDI ÜHISELT „TEENUSED“). ON OLULINE, ET LOEKSITE NEED TINGIMUSED LÄBI JA SAAKSITE NEIST ARU. KUI KLÕPSATE NUPPU „NÕUSTUN“, SIIS NÕUSTUTE, ET NEID TINGIMUSI KOHALDATAKSE JUHUL, KUI SOOVITE TEENUSELE JUURDEPÄÄSU SAADA VÕI SEDA KASUTADA.

Apple osutab teenust, mis võimaldab kasutada teatud Interneti\-teenuseid, sealhulgas isikliku sisu (nagu kontaktandmete, kalendrite, fotode, märkmete, meeldetuletuste, dokumentide, rakenduste andmete ja iCloudi meiliaadressi) salvestamist. See võimaldab teil saada juurdepääsu nendele andmetele ühilduvate seadmete ja arvutite ning teatud asukohapõhiste teenuste abil ainult selles lepingus sätestatud tingimustel. iCloud lubatakse automaatselt, kui kasutate seadmeid, millel on operatsioonisüsteem iOS 9 või uuem, ning logite seadme seadistamise ajal sisse oma Apple Accountiga (varem „Apple ID“), v.a juhul kui värskendate seadet ning olete varem valinud iCloudi mittelubamise. iCloudi saate keelata menüüs Settings. Kui iCloud on lubatud, siis salvestab Apple sisu automaatselt Apple’i või muu tootja serveritesse, et saaksite sisule hiljem juurdepääsu või edastada selle traadita ühenduse kaudu seadmetele või arvutitele, kus iCloud on lubatud. 

I. TEENUSE KASUTAMISE NÕUDED          A. Vanus. Teenust tohivad kasutada vähemalt 13 aasta vanused või vanemad isikud (või asjakohane minimaalne vanus kohaldatavas jurisdiktsioonis), välja arvatud juhul, kui olete alla 13 aasta vanune ja teie Apple Account on väljastanud kinnitatud haridusasutus või kui saite selle vanemalt või eestkostjalt funktsiooni Family Sharing kasutamise tulemusena. Me ei kogu, kasuta ega avalda teadlikult alla 13 aasta vanuste või asjakohase jurisdiktsiooni võrdväärse miinimumvanusega laste isikuandmeid, kui vanemad ei ole andnud selleks tõendatavat nõusolekut.  Vanemad ja eestkostjad peaksid samuti alaealistele meelde tuletama, et Internetis võõrastega suhtlemine võib olla ohtlik, ja võtma laste kaitsmiseks kasutusele kohased ettevaatusabinõud, sealhulgas jälgima seda, kuidas nad teenust kasutavad.

Teenuse kasutamiseks ei tohi te olla isik, kellel on teenuse kasutamine keelatud Ameerika Ühendriikide või muude asjakohaste jurisdiktsioonide, sealhulgas teie asukohariigi või teenuse kasutamise riigi õigusaktidega. Lepinguga nõustudes kinnitate, et saate eespool nimetatust aru ja nõustute sellega.          B. Seadmed ja kontod.  Funktsioon Hide My Email võimaldab teil luua ainulaadseid juhuslikke meiliaadresse, mis on teie valitud meiliaadressile edasi suunatud. Apple jätab endale õiguse piirata seadme abil loodavate iCloudi kontode („kontod“) arvu ja kontoga seotud seadmete arvu. Teatud tehingute tegemiseks või funktsioonide kasutamiseks võib olla vajalik nõutava tarkvara uusima versiooni kasutamine. Nõustute, et nende nõuete täitmine on teie vastutus. 

          C. Kasutuspiirangud.  Nõustute kasutama teenust ainult selle lepinguga lubatud otstarbel ja asjakohase jurisdiktsiooni kohaldatavate õigusaktide, eeskirjade või üldtunnustatud tavadega lubatud ulatuses. Kontole on eraldatud 5 GB salvestusruumi, nagu on kirjeldatud iCloudi funktsioonide lehekülgedel. Täiendavat salvestusruumi mahtu on võimalik osta allpool kirjeldatud viisil. Mis tahes kehtiva või mõistliku ribalaiuse või salvestusruumi (näiteks varundamise või meilikonto mahu) ületamine on keelatud ja see võib takistada iCloudi varundamast, dokumente lisamast või iCloudi meiliaadressile saadetud uusi meile vastu võtmast. Kui teenuse kasutamine või muu tegevus takistab tahtlikult või tahtmatult Apple’il teenuse osutamist või teisi süsteeme, siis on Apple’il õigus võtta teenuse ja Apple’i süsteemide kaitsmiseks tarvitusele kõik mõistlikud meetmed, mis võib teie jaoks tähendada teenusele juurdepääsu peatamist. Kui panete toime korduvaid piirangute rikkumisi, siis võidakse teie konto tühistada.

Kui olete kaasatud isik, tema äripartner või esindaja (seaduse 45 C.F.R lõike 160\.103 määratluse kohaselt), siis nõustute, et te ei kasuta mitte ühtegi iCloudi osa, funktsiooni ega muud süsteemiteenust kaitstud terviseandmete (seaduse 45 C.F.R lõike 160\.103 määratluse kohaselt) loomiseks, vastuvõtmiseks, säilitamiseks ega edastamiseks ja nõustute, et te ei kasuta iCloudi mitte ühelgi viisil, mis võiks teha Apple’ist (või Apple’i tütarettevõttest) teie või kolmanda isiku äripartneri.

          D. Teenuse kättesaadavus. Teenus või mõni selle osa ei pruugi olla saadaval kõikides keeltes või kõikides riikides ja Apple ei saa tagada, et teenus või mõni selle osa on kasutamiseks sobilik või kättesaadav teatud asukohas. Kui soovite teenusele juurde pääseda ja seda kasutada, teete seda omal algatusel ja vastutate mis tahes kohaldatavate õigusaktide nõuete täitmise eest.          E. Teenuse muutmine.  Apple jätab endale õiguse lepingut igal ajal muuta ning kehtestada uusi või täiendavaid tingimusi teenuse kasutamiseks eeldusel, et Apple teavitab teid 30 päeva ette teenuse olulistest ebasoodsatest muudatustest või teenusetingimuste muudatustest, v.a juhul kui see pole võimalik juriidilistel, regulatiivsetel ega valitsusasutustest olenevatel põhjustel; kasutaja turvalisuse, privaatsuse või tehnilise terviklikkuse põhjustel; teiste kasutajate teenusekatkestuste vältimiseks või seoses loodusõnnetuste, katastroofide, sõja või teiste sarnaste juhtumitega, mille tekkimist Apple ei saa ette näha. Tasuliste iCloudi teenuste, nt allpool määratletud iCloud\+, puhul ei tee Apple teenustele kahjuliku mõjuga muudatusi enne praeguse tasutud teenuseperioodi lõppemist, v.a juhul kui muudatused on põhjendatult vajalikud juriidilistel, regulatiivsetel või valitsusasutustest olenevatel põhjustel; kasutaja turvalisuse, privaatsuse või tehnilise terviklikkuse põhjustel; teiste kasutajate teenusekatkestuste vältimiseks või seoses loodusõnnetuste, katastroofide, sõja või teiste sarnaste juhtumitega, mille tekkimist Apple ei saa ette näha. Juhul kui Apple teeb teenuses või kasutustingimustes kahjuliku mõjuga muudatusi, on teil õigus leping lõpetada ja konto sulgeda ning sellisel juhul teeb Apple teile proportsionaalse tagasimakse kõikidest sel ajal kehtivatest perioodi jaoks ettemakstud tasudest. Apple ei vastuta teenuse või teenusetingimuste muudatuste eest, mis tehakse vastavuses jaotisega I.E.

II. FUNKTSIOONID JA TEENUSED          A. Photos

            1\.  iCloud Photos. Funktsiooni iCloud Photos lubamisel saadetakse iOS\-seadme, macOS\-arvuti või Windowsi arvuti rakenduses Photos olevad fotod, videod, metaandmed ja rakenduses tehtud muudatused automaatselt iCloudi ja salvestatakse seal ning seejärel saadetakse need kõikidesse teistesse seadmetesse ja arvutitesse, milles on funktsioon iCloud Photos lubatud. Foto ja video eraldusvõime võib varieeruda olenevalt teie seadme sätetest ja saadaval olevast salvestusruumist.  Täiseraldusvõimega fotosid ja videoid on võimalik igal ajal alla laadida.

            2\. Shared Albums.  Kui kasutate funktsiooni Shared Albums, salvestab Apple teie jagatud fotod ja videod, kuni need kustutate. Jagatud fotodele ja videotele pääsete juurde seadmest, milles on juurdepääs funktsioonile Shared Albums. Inimesed, keda kutsute Shared Albumsit kasutama, võivad seal olevaid fotosid ja videoid vaadata, salvestada, kopeerida ja jagada ning samuti lisada fotosid, videoid ja kommentaare.  Kui kasutate funktsiooni Shared Albums fotode jagamiseks veebilingiga, siis muutuvad need fotod avalikult kättesaadavaks kõigile, kellele on antud või kellel on juurdepääs veebilingile. Kui soovite üksikute fotode, videote, kommentaaride või terve Shared Albumsi jagamise lõpetada, siis saate need igal ajal kustutada.  Sisu, mis on enne kustutamist teenusest Shared Album teise seadmesse või arvutisse kopeeritud, ei kustutata.  

            3\. Shared Photo Library.  Kui iCloud Photos on lubatud, saate luua Shared Library või liituda kuni viie teise inimesega ühe Shared Libraryga.  Kui lisate Shared Photo Librarysse fotosid ja videoid, liiguvad need Personal Libraryst Shared Librarysse. Kõigil osalejatel on Shared Librarys võrdsed õigused sisu lisamiseks, redigeerimiseks ja kustutamiseks. Shared Librarys osalejatel on kogu juurdepääs Shared Library sisule, kuid Shared Library sisu arvestatakse maha Shared Library loonud isiku iCloudi salvestusruumi kvoodist.  Kui teegi omanikul saab iCloudi salvestusruum täis, ei saa Shared Librarysse sisu enam lisada ja muudatusi, nagu redigeerimised, lemmikud ja metaandmed ei sünkroonita enam.  Alla 13\-aastased kasutajad (või samaväärne miinimumvanus vastavas jurisdiktsioonis), kelle Apple Account on loonud lapsevanem või eestkostja, saavad Shared Photo Librarys osaleda ainult koos teiste pereliikmetega.

          B. Folder and File Sharing. Kui kasutate funktsiooni iCloud Folder and File Sharing, salvestab Apple teie jagatud faile, kuni need kustutate.  Jagatud failidele pääsete juurde igast oma Apple’i seadmest, milles on lubatud iCloud Drive. Võite anda teistele inimestele juurdepääsu failide vaatamiseks, salvestamiseks, kopeerimiseks või redigeerimiseks.  Teil on võimalik anda inimestele õigus failide redigeerimiseks või ainult vaatamiseks.  Kui kasutate funktsiooni iCloud Folder and File Sharing failide jagamiseks veebilingi kaudu, siis muutuvad need failid avalikult kättesaadavaks kõigile, kellele veebilink on antud.  Saate failide jagamise igal ajal lõpetada.  Kui lõpetate jagamise, eemaldatakse failid kõigi seadmete iCloud Drive’idest. Kuid varem teise seadmesse või arvutisse kopeeritud faile ei kustutata.

          C. Mail Drop. Kui olete iCloudi sisse loginud ja kasutate suurte manustega meilide saatmiseks macOS\-i rakendust Mail või veebirakendust iCloud Mail, on teil võimalik kasutada funktsiooni Mail Drop.  Mail Dropi kasutamisel salvestatakse suured manused edastuse hõlbustamiseks ajutiselt iCloudi serveritesse. Apple saadab saajale olenevalt tema meilikliendirakendusest kas manuse lingi või eelvaate. Suurte meilimanuste ajutine salvestamine ei mõjuta iCloudi salvestusruumi kvooti. Mail Dropi kohta leiate lisateavet veebilehelt https://support.apple.com/HT203093\. 

          D. Muu tootja rakendused. Kui logite teatud muu tootja rakendustesse oma iCloudi identimisteabega sisse, siis nõustute, et rakendus salvestab andmed teie isiklikul iCloudi kontol ning Apple kogub, salvestab ja töötleb kõnealuseid andmeid muu tootja rakenduse arendaja nimel seoses teenuse ja kõnealuste rakenduste kasutamisega. Andmeid, mida rakendus teie isiklikule iCloudi kontole salvestab, võetakse salvestusruumi limiidi puhul arvesse.  Selliseid andmeid võidakse samalt arendajalt allalaaditud teise rakendusega jagada. 

          E. Family Sharing. Funktsioon Family Sharing võimaldab jagada teatud ostetud sisu, näiteks Store’i oste ja Apple’i tellimusi, oma pereliikmetega. Teatud sisu, nagu fotod, kalendrid, asukohateave ja ekraani kasutusaja teave, saate pereliikmetega jagada, olenevalt sellest, mida teie pere soovib jagada.  Saate jagada ka teatud muude tootjate tellimusi ja rakendusesiseseid oste.  Lisateavet oma sisuostude jagamise kohta leiate teenuse Apple Media Services kasutustingimuste dokumendist veebilehel https://www.apple.com/legal/internet\-services/itunes/ww/.  Pereliikmetega sisu jagamise, seadme kasutuse ja asukohateabe jagamise kohta leiate lisateavet veebilehelt https://www.apple.com/family\-sharing/.

          F. iCloudi ainult veebipõhine konto.  Kui registreerute teenuse kasutajaks Apple’i kaubamärgi alla mittekuuluva seadme või arvuti abil ainult veebipõhise kontoga, siis saate juurdepääsu piiratud funktsionaalsusega teenusele. Saate tasuta 1 GB suuruse salvestusruumi, mida ainult veebipõhise konto korral pole võimalik suurendada. Ainult veebipõhise kontoga teenusele juurdepääsu tingimusena nõustute kõigi selles lepingus sisalduvate asjakohaste tingimustega, sealhulgas kõigi teenuse kasutamisega seotud nõuete, kasutamise kättesaadavuse piirangute, avaliku beeta, garantiide lahtiütluste, sisu ja kasutuse ning lõpetamise reeglitega. Teile ei kohaldata lepingus sisalduvaid tingimusi, mis on seotud funktsioonidega, mis pole ainult veebipõhistele kasutajatele kättesaadavad. Nende hulka kuuluvad näiteks asukohapõhiste teenuste kasutamine ja iCloudi salvestusruumi täiendamise tasud. Samuti olete nõus, et kui avate ainult veebipõhise konto hiljem Apple’i seadmest või arvutist, siis võib Apple hoolimata sellest, kas seade või arvuti on teie oma, täiendada ainult veebipõhise konto täieliku funktsionaalsusega iCloudi kontoks ja tagada teile kõik teenuse kättesaadavad funktsioonid, sealhulgas suurema tasuta salvestusruumi. Kui otsustate avada oma ainult veebipõhise konto Apple’i seadmest või arvutist ja kui teie konto täiendatakse teenuse täielikule funktsionaalsusele, siis nõustute sellega, et teenuse kasutamisel kohaldatakse kõiki siintoodud tingimusi. Kui te ei soovi täieliku funktsionaalsusega iCloudi kontot, siis ärge logige oma ainult veebipõhisesse kontosse Apple’i seadmest või arvutist sisse.

          G. iCloud\+.  „iCloud\+“ on tasuline iCloudi tellimus, mis sisaldab juurdepääsu täiendavale salvestusruumile ja teatud tasulistele funktsioonidele.  iCloud\+ tellimuse lepingud on iCloud\+ tellimused.  Sõltuvalt oma asukoha nõuetest, saate endale osad või kõik iCloud\+ funktsioonid, kui teil on iCloud\+ tellimus või kellelgi teie funktsiooni Family Sharing rühmast on iCloud\+ tellimus ja ta jagab seda teiega.

            1\. Private Relay.  Funktsioon Private Relay võimaldab teil luua ühendust ja sirvida veebis privaatsemalt ja turvalisemalt tänu teie Interneti\-liikluse krüptimisele ja selle edastamisele vähemalt kahe Interneti\-relee kaudu.  Funktsiooni Private Relay kasutamisel ei pruugi mõni veebisait käituda ootuspäraselt, kuvades näiteks vale piirkonna sisu või vajades sisselogimisel täiendavaid etappe. Saate funktsiooni Private Relay iCloudi sätete kaudu igal ajal lubada või keelata. Lisaks võib funktsiooni Private Relay kasutamine mõjutada teie Internetiteenuse pakkuja võimet eristada andmelünki teie andmekasutuses, mistõttu võib Internetiteenuse pakkuja küsida teilt täiendavaid tasusid.  Funktsioon Private Relay võib olla algselt saadaval beetaversioonina ja sellisel juhul on see beetafunktsioon, millele kehtivad jaotise VI.C õigusaktid. (Avalik beeta)

             2\. Hide My Email.  Funktsioon Hide My Email võimaldab teil luua ainulaadseid juhuslikke meiliaadresse, mis edastavad teie valitud meiliaadressile.  Apple jätab endale õiguse piirata selle funktsiooni raames saadaolevate meiliaadresside arvu või tühistada pseudonüümi, kui see rikub siintoodud tingimusi.  

             3\. HomeKit Secure Video.  iCloud\+ funktsioon HomeKit Secure Video võimaldab teil talletada ühilduvast kodusest turvakaamerast pärinevaid videoid iCloudi ja vaadata oma salvestisi kaughalduse abil.  Funktsiooni HomeKit Secure Video kasutamiseks on vaja toetatud iCloud\+ lepingut, ühilduvat HomeKiti toetusega turvakaamerat ja HomePodi, Apple TV\-d või kodukeskusena töötavat iPadi.  Osad iCloud\+ lepingud võivad piirata teile saadaolevate kaamerate või videovoogude arvu.  

             4\. Kohandatud meilidomeenid.  Saate isikupärastada oma rakenduse iCloud Mail aadresse kohandatud domeeninimega (kui see on saadaval) ja kutsuda oma pereliikmeid kasutama sama domeeni oma funktsiooni iCloud Mail kontodega.  Igal isikul võib olla kuni kolm meiliaadressi domeeni kohta.  iCloudi talletatud meilid lähevad arvesse teie iCloudi salvestusruumis. Kui teie iCloudi salvestusruum saab täis, ei saa te võtta vastu uusi sõnumeid oma kohandatud meiliaadressidele, kuni vabastate salvestusruumi.  Apple jätab endale õiguse keelduda teie rakenduse iCloud Mail aadressi isikupärastamisest, kui see on ebaseaduslik, ahistav, ähvardav, kahjulik, piinav, laimav, halvustav, solvav, vägivaldne, ropp, vulgaarne, teise inimese privaatsust rikkuv, viha sisaldav, rassiliselt või rahvuslikult solvav või muul viisil sündsusetu.  

Osad iCloud\+ funktsioonid ei ole kõigis riikides või piirkondades saadaval.  

          H. Kahekordne autentimine ning automaatselt valitavad kõned ja tekstsõnumid. Kui lubate Apple Accounti jaoks kahekordse autentimise, siis nõustute a) andma Apple’ile vähemalt ühe telefoninumbri ja b) võtma Apple’ilt automaatselt vastu valitud või varem salvestatud kõnesid ja tekstsõnumeid kõikidele antud numbritele. Võime teha selliseid kõnesid või saata tekstsõnumeid, et i) saaksite hoida oma kontot sisselogimisel turvalisena; ii) aidata pääseda kontole juurde, kui olete parooli unustanud või iii) teenindada kontot või jõustada seda lepingut, meie eeskirju, kohaldatavat seadust või meievahelisi muid lepinguid muul viisil.

          I. Konto taastamise abi.  Saate lisada vähemalt ühe isiku konto taastamise kontaktiks, kes saab kasutada oma seadet koodi loomiseks, mis aitab teil taastada juurdepääsu oma kontole ja andmetele.  Konto taastamise kontakt peab olema vähemalt 13\-aastane (või asjakohase jurisdiktsiooni võrdväärse miinimumvanusega), tal peab olema Apple Account, kahekordne autentimine ja parooliga kaitstud Apple’i seade.  Ta ei saa otsest juurdepääsu teie kontole.  Taastamise kontaktide ajakohasena hoidmine on teie vastutus. 

          J. Advanced Data Protection. Funktsiooni Advanced Data Protection abil saate lubada otspunktkrüptimise, et pakkuda iCloudis tõhusamat kaitset oma täiendavate andmeliikide jaoks (sh teie iCloudi varukoopia, fotod, märkmed ja iCloud Drive’i salvestatud failid). Funktsiooni Advanced Data Protection võimaldamiseks peab teie Apple Accounti jaoks olema lubatud kaheastmeline autentimine ja selle konto jaoks peab olema lubatud usaldusväärne seade (seadmed, milles olete oma kontosse sisse logitud kaheastmelise autentimise abil), millele on määratud pääsukood või parool. Lisaks peate looma taastevõtme või määrama konto jaoks vähemalt ühe taastekontakti, kelle/mille abil taastada juurdepääs oma kontole ja andmetele juhul, kui unustate oma konto parooli, te ei pääse oma usaldusväärsetele seadmetele juurde või olete unustanud oma seadme pääsukoodid või paroolid. Oma taastekontakte saate igal ajal muuta, aga nad peavad olema vanemad kui 13 aastat (või taastekontakti elukohas kehtiv samaväärne miinimumvanus), neil peab olema Apple Account, mille jaoks on lubatud kaheastmeline autentimine, ja neil peab olema Apple’i seade, millele on määratud pääsukood või parool. Apple ei saa teil aidata taastada funktsiooniga Advanced Data Protection kaitstud andmeid, kui see funktsioon on juba lubatud, nii et teie vastutate oma taastevõtme turvalise säilitamise ja/või taastekontaktide teabe ajakohasena hoidmise eest. Apple ei vastuta selle eest, kui te ei pääse oma kontole või andmetele juurde seetõttu, et te pole suutnud kaitsta oma taastevõtit või kui teie taastekontakt pole saadaval või ei soovi aidata teil teie kontole ja andmetele juurdepääsu taastada. Hallatavad Apple Accountid ja lapsekontod pole funktsiooni Advanced Data Protection jaoks sobilikud. Funktsiooni Advanced Data Protection saate igal ajal välja lülitada.

          K. Security Keys. Funktsioon Security Keys võimaldab teil nõuda oma Apple Accountiga sisselogimise korral ka füüsilise turbevõtme kasutamist. Funktsioon Security Keys kasutamiseks on vaja, et teie Apple Accounti jaoks oleks lubatud kaheastmeline autentimine ja et kasutaksite ühe astmena oma FIDO serdiga kolmanda osapoole turbevõtit. Funktsioon Security Keys võimaldab teil kasutada uue võtme lisamiseks usaldusväärset seadet või lülitada funktsiooni Security Keys üldse välja, et säilitada juurdepääs oma kontole. Kui aga olete kõik oma turbevõtmed ja usaldusväärsed seadmed ära kaotanud, kaotate jäädavalt juurdepääsu oma kontole ning Apple ei saa aidata teil taastada juurdepääsu oma kontole ega andmetele. Apple ei vastuta selle eest, kui te ei pääse oma kontole või andmetele juurde seetõttu, et te pole suutnud kaitsta oma füüsilisi turbevõtmeid või teie füüsilised turbevõtmed ei tööta. Hallatavad Apple Accountid ja lapsekontod pole funktsiooni Security Keys jaoks sobilikud.

          L. Digital Legacy.  Funktsiooniga Digital Legacy saate valida vähemalt ühe kontakti, kes saab pärast teie surma teie kontole juurdepääsu ja laadida sealt alla teatud andmeid.  Kui teie määratud kontaktid edastavad Apple’ile tõendi teie surma kohta ja neil on nõutav võti, saavad nad automaatselt juurdepääsu teatud kontoandmetele ja aktiveerimislukk eemaldatakse kõigilt teie seadmeilt.  Seetõttu on funktsiooni Digital Legacy kontaktide ajakohasena hoidmine teie vastutus.  Digitaalpärandi kohta saate lisateavet aadressil https://support.apple.com/HT212360 ja https://support.apple.com/HT212361\.    

          M. Asukohapõhiste teenuste kasutamineApple ja tema partnerid ning litsentsiandjad võivad pakkuda teatud funktsioone ja teenuseid, mis tuginevad GPS\-i (või sarnase tehnoloogia, kui see on saadaval) ning üldkasutatavate Wi\-Fi pääsupunktide ja mobiiltelefonimastide abil saadaval seadmepõhisel asukohateabel. Taoliste funktsioonide või teenuste pakkumiseks (kui need on saadaval), peavad Apple ja tema partnerid ning litsentsiandjad koguma, kasutama, edastama, töötlema ja säilitama teie asukohapõhiseid andmeid, sealhulgas andmeid seadme geograafilise asukoha kohta ja teavet teie konto ning sinna registreeritud mis tahes seadmete kohta, sealhulgas teie Apple Account, seadme ID ja nime ning seadme tüübi kohta. 

Võite igal ajal oma nõusoleku, et Apple ja tema partnerid ning litsentsiandjad koguvad, kasutavad, edastavad, töötlevad ja haldavad teie asukoha ning konto andmeid, tagasi võtta, lõpetades asukohapõhiste funktsioonide kasutamise ja lülitades menüüs Settings välja rakenduse Find My (sh rakenduse eelkäijad Find My iPhone ja Find My Friends, edaspidi ühisnimetajaga Find My) või funktsiooni Location Services (kui on kohaldatav). Kui kasutate teenuse osana kolmanda isiku teenuseid, mis kasutavad või pakuvad asukohateavet, siis kehtivad teile ja peaksite läbi lugema asjakohased kolmanda isiku tingimused ja privaatsuseeskirjad asukohateabe kasutamise kohta. Teenuse mis tahes asukohaandmeid ei tohiks kasutada olukordades, kus on vaja täpset asukohateavet või kus ekslikud, ebatäpsed, ajalise viivitusega või mittetäielikud asukohaandmed võivad põhjustada surma, kehavigastusi, vara\- või keskkonnakahjustusi. Apple kasutab teenuse osutamiseks mõistlikke oskusi ja nõuetekohast hoolsust, aga ei Apple ega tema teenuse\- ja/või sisupakkujad taga asukohaandmete või teenuse kaudu kuvatud mis tahes muude andmete kättesaadavust, täpsust, terviklikkust, usaldusväärsust ega õigeaegsust. ASUKOHAPÕHISED TEENUSED POLE MÕELDUD HÄDAOLUKORRAS ASUKOHA MÄÄRAMISE SÜSTEEMIKS EGA OLE SELLISEL MOEL KASUTAMISEKS SOBILIKUD.

          N. Find My 

Kui lubate teenuse iCloud ja Location Services seadmes, mis kasutab operatsioonisüsteemi iOS 13, iPad OS või macOS Catalina või uuemat, lubatakse rakendus Find My (Find My iPhone seadmetel, mis kasutavad operatsioonisüsteemi iOS 8 kuni iOS 12\) selles seadmes ja mis tahes sellega seotud Apple’i tarvikutes automaatselt.  Pärast lubamist seotakse seade automaatselt teie Apple Accountiga ja rakenduse Find My välja lülitamiseks, iCloudist välja logimiseks, seadme kustutamiseks või aktiveerimiseks küsitakse alati (sealhulgas teie käest) Apple Accounti parooli.  Apple ja tema volitatud esindajad ei pruugi osutada riist\- ega tarkvara tugiteenuseid, sealhulgas Apple’i piiratud garantiiga hõlmatud teenuseid, kui te pole enne hooldust teenust Find My välja lülitanud.  Apple ei vastuta, kui te ei kaitse oma iOS\-seadet parooliga, kui te ei võimalda funktsiooni Lost Mode ja/ega võta vastu teatisi ega vasta nendele.  Samuti ei vastuta Apple teie iOS\-seadme teile tagastamise eest ega iOS\-seadmel kaotatud mis tahes andmete eest.

Find My Network on ühisfunktsioon, mis aitab teil ja teistel kadunud seadmeid üles leida, kui need seadmed pole Internetiga ühendatud. Kui seadmes on funktsioon Find My Network lubatud, suudab see Bluetoothi (või sarnaste tehnoloogiate) kaudu tuvastada lähedalasuvate võrguühenduseta seadmete kohalolu. Kui seade tuvastab kaotsiläinud võrguühenduseta seadme, kasutab see Wi\-Fi\-t või mobiilsidevõrku, et edastada seadme ligikaudne asukoht turvaliselt seadmega seotud Apple Accountile, nii et omanik saab vaadata seadme asukohta rakenduses Find My. Asukohast teavitamine on otspunktkrüptitud ja Apple ei näe teavitava seadme ega ühegi võrguühenduseta seadme asukohta. Funktsiooni Find My Network saate keelata menüüs Settings.

          O. VarundamineiCloudi Backup varundab korrapäraste ajavahemike järel automaatselt teie iOS\-seadmeid, kui seadme ekraan on lukustatud, see on toiteallikaga ühendatud ja Wi\-Fi\-võrgu kaudu on loodud Interneti\-ühendus. Kui seadet pole iCloudi saja kaheksakümne (180\) päeva jooksul varundatud, siis jätab Apple endale õiguse selle seadmega seotud varukoopiaid kustutada. Varundamine võib sisaldada seadme sätteid, omadusi, fotosid ja videoid, dokumente, sõnumeid, helinaid, rakenduse Health andmeid ning muude rakenduste andmeid. Lisateabe saamiseks vaadake https://support.apple.com/HT207428\.  Kui olete lubanud teenuse iCloud Photo Library, ei varundata iCloudi järgmist sisu: iTunes Store’ist, App Store’ist või Apple Booksist ostetud sisu, arvutist sünkroonitud meediumi sisu ning teie fototeeki. Apple kasutab teenuse osutamiseks mõistlikke oskusi ja nõuetekohast hoolsust, aga APPLE EI TAGA EGA KINNITA KOHALDATAVATE ÕIGUSAKTIDEGA ETTE NÄHTUD SUURIMAS VÕIMALIKUS ULATUSES, ET MIS TAHES SISU, MIDA VÕITE TEENUSE KAUDU SALVESTADA VÕI MILLELE JUURDEPÄÄSU SAADA, EI KAHJUSTU JUHUSLIKULT, SEDA EI RIKUTA, SEE EI LÄHE KADUMA VÕI SEDA EI KÕRVALDATA KOOSKÕLAS LEPINGU TINGIMUSTEGA NING APPLE EI VASTUTA JUHUL, KUI KÕNEALUNE KAHJUSTAMINE, RIKKUMINE, KAOTAMINE VÕI KÕRVALDAMINE PEAKS TOIMUMA. Teabe ja andmete asjakohaste varukoopiate säilitamise eest vastutate teie ise.

III. TELLIMUSE TÄIENDUSEDiCloud\+ tellimuse paketid on saadaval tellimusepõhiselt ostmiseks.

          A. MaksmineTäiendava salvestusruumi ja funktsioonide saamiseks iCloud\+ tellimuse teenuse täiendamise tulemusena võtab Apple automaatselt korduvat tasu valitud paketi järgi (k.a kõik kohaldatavad maksud) teie Apple Accountiga seotud maksemeetodi kohaselt (näiteks maksemeetod, mida kasutate iTunes Store’is, App Store’is või Apple Booksis maksete tegemiseks, kui need on saadaval) või teie perekontoga seotud maksemeetodi kohaselt. Pakettide ja hindade kohta lisateabe saamiseks vaadake veebilehte https://support.apple.com/HT201238\.  Kui olete perekonto haldur, siis nõustute, et Apple võtab teie maksemeetodi kohaselt korrapäraste ajavahemike järel tasu pereliikmetelt, kes paketti täiendavad. Samuti võib Apple hankida eelneva kinnituse kuni tehingusummani ulatuva summa kohta ja võtta teiega regulaarselt ühendust, saates meili Apple Accountiga seotud meiliaadressile, et saata meeldetuletusi arvete kohta ja muud tellimuse kontoga seotud teavet.  

Tellimuse muutmiseks suurendage või vähendage paketti seadme menüü Settings jaotises iCloud või Maci menüü System Preferences paanil iCloud või Windowsi arvutile mõeldud iCloudi rakenduses.

Täiendatud paketile kohaldatav tasu jõustub kohe, paketi vähendamine jõustub järgmisel iga\-aastasel või igakuisel arvelduskuupäeval. VASTUTATE KÕIGI TASUDE ÕIGEAEGSE MAKSMISE EEST JA APPLE’ILE KÕIGI MAKSETE TASUMISEKS KEHTIVA KREDIITKAARDI VÕI MAKSEKONTO ANDMETE ESITAMISE EEST. Kui Apple’il ei õnnestu võtta tasu teie krediitkaardilt või maksekontolt, siis jätab Apple endale õiguse tühistada juurdepääs salvestatud sisule või piirata seda juurdepääsu, kustutada salvestatud sisu või tühistada konto. Kui soovite määrata muu krediitkaardi või maksekonto või kui muudate oma krediitkaardi või maksekonto olekut, siis peate muutma oma teavet veebis iCloudi jaotises Account Information; see võib ajutiselt takistada juurdepääsu teenustele, kuni Apple kontrollib uut makseteavet. Võime teiega konto asjus meili teel ühendust võtta, sealhulgas teie valitud paketi salvestusruumi limiidini jõudmise või selle ületamise asjus. 

Kui asute Brasiilias, siis olenemata mis tahes vastupidistest nõuetest kehtib järgmine.Kõigi tasude puhul, mida Apple teilt nõuab, võib Apple kasutada seoses iCloudi konto kasutamisega tekkinud ja võlgnevate tasude kogumiseks ja tasu võtmiseks sidusettevõtteid.  Peale sellele sisaldab koguhind täiendamise hinda ja kõiki kohaldatavaid krediitkaarditasusid. Vastutate kõigi kohaldatavate maksude eest, v.a mis tahes kinnipeetavad maksud, mida kogub Apple’i sidusettevõte. Taoliste tehingute tegemiseks peate andma Apple’ile nõutud kontoteabe. Võtate teadmiseks ja nõustute, et kui te ei anna kogu nõutud kontoteavet, siis on Apple’il õigus konto sulgeda. 

          B. Loobumise õigusKui otsustate tellimuse pärast algset ostu tühistada või kui teil on aastapõhine maksepakett, siis saate pärast uuendustingimuste alguskuupäeva teatamist seda teha, kui teavitate Apple’it selge avaldusega 14 päeva jooksul pärast meilikinnituse saamist, võttes ühendust klienditoega (leiate asjakohased kontaktandmed alltoodud jaotisest Üldist). Te ei pea tühistamise soovi põhjendama. 

Tühistamistähtajast kinnipidamiseks peate saatma oma tühistamisavalduse enne 14\-päevase perioodi möödumist. Euroopa Liidu ja Norra klientidel on õigus kasutada ka alltoodud tühistamisvormi.Saaja:  Apple Distribution International Ltd., Hollyhill Industrial Estate, Hollyhill, Cork, Republic of Ireland

Teatan, et loobun lepingust järgmise suhtes: \[TELLIMUSE PAKETT JA PERIOOD, nt 200 GB SUURUNE iCLOUD\+ IGAKUINE TELLIMUSE PAKETI TÄIENDUS]

Tellitud kuupäeval \[SISESTAGE KUUPÄEV] Tarbija nimiTarbija aadressKuupäev Lepingust taganemise tagajärjed Vähendame teie salvestusruumi tagasi 5 GB\-le ning hüvitame makse hiljemalt 14 päeva möödumisel tühistamisavalduse vastuvõtmisest. Kui olete selle perioodi vältel kasutanud rohkem kui 5 GB salvestusruumi, siis ei pruugi teil olla enam võimalik rohkem iCloudi varundusi luua või teatud funktsioone kasutada, kuni olete salvestusruumi vähendanud. Kasutame sama makseviisi, mida kasutasite tehingu jaoks, ning te ei pea maksma sellise tagasimakse puhul lisatasusid. 

IV. Teenuse kasutamine          A. Teie kontoTeenuse registreeritud kasutajana peate looma konto. Ärge kontoteavet kellegagi jagage. Vastutate ainuisikuliselt konto konfidentsiaalsuse ja turvalisuse eest ning kontol või selle kaudu tehtud kõigi tegevuste eest, samuti nõustute kohe teavitama Apple’it kontoga seotud mis tahes turbeleketest. Samuti võtate teadmiseks ja nõustute, et teenus on kavandatud ning mõeldud isiklikuks ja üksikisikule kasutamiseks ning te ei tohi jagada konto ja/või parooli andmeid teiste isikutega. Kui oleme kasutanud mõistlikke oskusi ja olnud nõuetekohaselt hoolsad, siis ei vastuta Apple konto lubamatust kasutamisest tekkinud mis tahes kahju eest, kui te pole neid reegleid järginud.

Teenuse kasutamiseks peate konto autentimiseks sisestama oma Apple Accounti ja parooli. Nõustute esitama teenuse kasutajaks registreerimisel ja seda kasutades õiget ning täielikku teavet (edaspidi teenuse registreerimisandmed) ning nõustute, et teenuse registreerimisandmete täpsete ja täielikena hoidmiseks peate neid värskendama. Kui te ei esita täpseid, ajakohaseid ja täielikke teenuse registreerimisandmeid, siis võidakse konto peatada ja/või sulgeda. Nõustute, et Apple võib esitatud teenuse registreerimisandmeid teenuse osutamiseks ja arvete esitamiseks salvestada ja kasutada.

          B. Teiste Apple’i toodete ja teenuste kasutamine

Apple’i ja/või selle litsentsiandjate võimaldatud teenuse konkreetsed osad või funktsioonid, sealhulgas võimalus laadida alla varasemaid oste ja teenuseid iTunes Match ja/või iCloud Music Library (kohaldatakse täiendavaid tasusid), nõuavad eraldi tarkvara või muid litsentsilepinguid või kasutustingimusi. Nende konkreetsete teenuse osade või funktsioonide kasutamise eeltingimusena peate mis tahes kõnealuse eraldi lepingu läbi lugema ning selle ja selle tingimuste täitmisega nõustuma.

          C. Üleandmise keeldLepingus ei või midagi mõista selliselt, nagu see annaks teile üle mis tahes huvi, õiguse või litsentsi Apple Accounti, meiliaadressi, domeeninime, iChati ID või sarnase ressursi puhul, mida te teenusega seoses kasutate.

          D. Pärandamise keeldVälja arvatud digitaalpärandi kohaselt lubatu ja kui seaduses pole teisiti ette nähtud, siis nõustute, et teie kontot ei saa üle anda ja Apple Accounti või konto sisuga seotud õigused lõppevad teie surma korral. Kui laekub teie surmatunnistus, siis võidakse konto sulgeda ja kogu konto sisu kustutada. Täiendava abi saamiseks võtke ühendust iCloudi teeninduskeskusega veebilehel https://support.apple.com/icloud.

          E. Teenuse edasimüügi keeldNõustute, et te ei taasloo, kopeeri, paljunda, müü, müü edasi, rendi teenust ega kauple sellega (ega ühegi selle osaga) mis tahes otstarbel.V. Sisu ja kasutamine          A. SisuSisu tähendab mis tahes teavet, mille olete teenust kasutades loonud või millega olete teenuse kasutamise käigus kokku puutunud, näiteks andmefailid, seadme omadused, kirjalik tekst, tarkvara, muusika, graafika, fotod, pildid, helifailid, videod, sõnumid ja muu sarnane materjal. Mõistate, et kogu sisu eest vastutab selle sisu loonud isik, olenemata sellest, kas see on teenuses avalikult postitatud või eraviisiliselt edastatud. See tähendab, et teie, mitte Apple, vastutate ainuisikuliselt üleslaaditava, allalaaditava, postitatava, meilitava, edastatava, salvestatava või muul viisil kättesaadavaks tehtava sisu eest. Mõistate, et võite teenust kasutades puutuda kokku sisuga, mida võite pidada solvavaks, sündsusetuks või sobimatuks, ja et võite ise avaldada teistele sisu, mida nad võivad sobimatuks pidada. Apple ei kontrolli teenuse kaudu postitatud sisu ega taga selle täpsust, terviklikkust ega kvaliteeti. Saate aru ja nõustute, et kasutate teenust ja mis tahes sisu ainult omal vastutusel.

          B. KasutamineNõustute, et te EI kasuta teenust järgmistel eesmärkidel:1\. mitteseaduspärase, ahistava, ähvardava, kahjuliku, kahju põhjustava, teotava, laimava, kuritarvitava, vägivaldse, kõlvatu, vulgaarse, teise inimese eraelu puutumatust rikkuva, vihkamist esile kutsuva, rassistlikke või etnilisi gruppe solvava või muul moel sobimatu sisu üles laadimiseks, alla laadimiseks, postitamiseks, meilimiseks, edastamiseks, salvestamiseks, jagamiseks, importimiseks ega muul viisil kättesaadavaks tegemiseks;

2\. teiste isikute jälitamiseks, ahistamiseks või kahjustamiseks;

3\. osalemaks mis tahes tegevuses, mis kasutab lapsi ära, kahjustab või ähvardab neid mis tahes viisil, sealhulgas, kuid mitte ainult, tähendab see laste seksuaalse kuritarvitamise materjali, laste seksuaalse ärakasutamise materjali või muu lastele kahjuliku sisu tootmist, jagamist, üleslaadimist või salvestamist;

4\. kui olete täiskasvanu, siis alaealiselt (kõik alla 18 aasta vanused isikud või kohalike õigusaktide kohaselt alaealised isikud), keda te isiklikult ei tunne, järgmise teabe küsimiseks (kuid mitte ainult): täisnimi või perekonnanimi, kodune aadress, sihtnumber, telefoninumber, pilt või alaealise kooli, kiriku, spordimeeskonna või sõprade nimed;

5\. ennast teise isiku või asutusena esitlemiseks – te ei tohi teeselda, et olete teine isik (sealhulgas kuulsus), asutus, teine iCloudi kasutaja, Apple’i töötaja või avaliku asutuse või valitsuse juht ega seda väita ega väita muul moel, et olete seotud mingi isiku või asutusega (Apple jätab endale õiguse lükata tagasi või blokeerida mis tahes Apple Account või meiliaadress, mida võib pidada kellegi teise teesklemiseks või teie isiku kohta valeandmete esitamiseks või teise isiku nime või identiteedi all esinemiseks);

6\. autoriõiguste või muude intellektuaalomandi õiguste mis tahes rikkumiste toimepanemiseks (sealhulgas sellise sisu üleslaadimiseks, mille üleslaadimise õigus teil puudub) või mis tahes ärisaladuse või salastatud teabe avaldamiseks, rikkudes konfidentsiaalsus\-, töö\- või vaikimislepingut;

7\. mis tahes soovimatute või lubamatute meilisõnumite, reklaamide, reklaammaterjalide, rämpsposti, spämmi või ahelkirjade, sealhulgas massreklaami ja teavituste postitamiseks, saatmiseks, edastamiseks või muul moel kättesaadavaks tegemiseks;

8\. mis tahes TCP\-IP paketi päise või päise teabe osa võltsimiseks meilis või uudisrühma postituses või muul moel päisesse sellise teabe lisamiseks, mis on mõeldud tarbijate eksitamiseks teenuse kaudu edastatud sisu päritolu kohta (teesklus);

9\. sellise materjali üles laadimiseks, postitamiseks, meiliga saatmiseks, edastamiseks, salvestamiseks või muul moel kättesaadavaks tegemiseks, mis sisaldab viirusi või muid arvutiprogrammi koode, faile või arvutiprogramme, mis on mõeldud teenuse (või selle osa) või mis tahes muu arvutitarkvara või riistvara tavapärase toimimise kahjustamiseks, takistamiseks või piiramiseks;

10\. teenuse (sealhulgas teenusele juurdepääsu saamiseks automaatsete vahendite abil, näiteks skriptide või ämblike) või teenusega ühendatud mis tahes serverite või võrkude või teenusega ühendatud võrkude mis tahes eeskirjade, nõuete või reeglite (sealhulgas sellele lubamatu juurdepääsu saamiseks ning selle andmete või liikluse lubamatuks kasutamiseks või jälgimiseks) tõkestamiseks või häirimiseks;

11\. ebaseadusliku tegevuse planeerimiseks või toimepanemiseks ja/või

12\. teenuse mis tahes teiste kasutajate kohta isikuandmete kogumiseks ja salvestamiseks, mida kasutatakse seoses mis tahes eespool nimetatud keelatud tegevustega.

          C. Sisu eemaldamineVõtate teadmiseks, et Apple ei vastuta teiste sisu eest ja tal ei ole sellega seotud kohustusi ega kohustust kõnealust sisu sõeluda. Samas jätab Apple endale õiguse määrata igal ajal, kas sisu on sobilik ja vastab lepingu tingimustele, ning ta võib sisu igal ajal ette teatamata ja oma äranägemise järgi sõeluda, teisaldada, sellest keelduda ja/või selle kõrvaldada, kui leitakse, et kõnealune sisu rikub lepingu tingimusi või on muul viisil sobimatu.          D. Sisu varundamineVastutate mis tahes tähtsate dokumentide, piltide või muu sellise sisu varundamise eest enda arvutisse või muusse seadmesse, mida teenuse abil salvestate või millele teenuse abil juurdepääsu saate. Apple kasutab teenuse osutamisel mõistlikke oskusi ja nõuetekohast hoolsust, aga Apple ei taga ega garanteeri, et sisu, mida võite teenuse kaudu salvestada või kasutada, ei saa soovimatult rikutud või kahjustatud ega lähe kaduma.          E. Juurdepääs kontole ja sisuleApple jätab endale õiguse võtta kasutusele meetmeid, mis on tema hinnangul mõistlikult vajalikud või kohased lepingu mis tahes osa jõustamiseks ja/või sellele vastavuse kontrollimiseks. Võtate teadmiseks ja nõustute, et Apple võib ilma teie ees vastutamata saada juurdepääsu konto andmetele ja mis tahes sisule, kasutada, säilitada ja/või avaldada seda õiguskaitseorganitele, valitsusametnikele ja/või kolmandatele isikutele, kui Apple peab seda mõistlikult vajalikuks või kohaseks, kui tal on selleks õiguslik kohustus või kui Apple on heas usus seisukohal, et kõnealune juurdepääs, kasutamine, avaldamine või säilitamine on mõistlikult vajalik järgmistel eesmärkidel: a) õigusliku menetluse või nõude järgimine; b) lepingu jõustamine, sealhulgas selle mis tahes võimaliku rikkumise uurimine; c) turbe, pettuse või tehniliste küsimustega seotud asjaolude tuvastamine, vältimine või nendega muul moel tegelemine või d) Apple’i, selle kasutajate, kolmanda isiku või avalikkuse õiguste, vara või ohutuse kaitsmine õigusaktidega nõutud või lubatud piirides.  Võtate teadmiseks, et Apple ei vastuta teiste sisu eest ja tal ei ole sellega seotud kohustusi ega kohustust kõnealust sisu sõeluda. Samas jätab Apple’i privaatsuspoliitikast lähtudes Apple endale õiguse määrata igal ajal, kas sisu on sobilik ja vastab lepingu tingimustele, ning ta võib sisu igal ajal ette teatamata ja oma äranägemise järgi sõeluda, teisaldada, sellest keelduda ja/või selle kõrvaldada, kui leitakse, et kõnealune sisu rikub lepingu tingimusi või on muul viisil sobimatu.

          F. Autoriõiguste avaldus – autoriõiguste digitaalkaitse seadus (USA)Kui usute, et keegi teenuse kasutajatest on autoriõigusega kaitstud sisu autoriõigusi rikkunud, siis võtke ühendust Apple’i autoriõiguste esindajaga, nagu on kirjeldatud meie autoriõiguste eeskirjades https://www.apple.com/legal/trademark/claimsofcopyright.html. Apple võib oma äranägemise järgi peatada ja/või sulgeda korduvaid rikkumisi toime pannud kasutajate kontod.

          G. Lepingu rikkumisedKui leiate teenust kasutades sisu, mis pole teie arvates sobilik või rikub muul moel lepingu tingimusi, siis saate sellest teada anda, kirjutades aadressil abuse@iCloud.com.          H. Teenuses teie edastatud või kättesaadavaks tehtud sisu1\. Litsents teilt. Kui mitte arvestada teile litsentsitavat materjali, siis ei nõua Apple teenuse kaudu esitatud või kättesaadavaks tehtud materjalide ja/või sisu omandit. Samas kui esitate või postitate kõnealuse sisu teenuse nende funktsioonide kaudu, mis on kättesaadavad avalikkusele või teistele kasutajatele, kellega nõustute kõnealust sisu jagama, siis annate Apple’ile ülemaailmse, kasutustasudeta lihtlitsentsi kõnealust sisu teenuses kasutada, jaotada, taasluua, muuta, kohandada, avaldada, tõlkida, avalikult kasutada ja avalikult esitada ainult sellise sisu esitamise või kättesaadavaks tegemise otstarbel, ilma et seda tuleks teile hüvitada või sellest tekiks teie ees kohustusi. Nõustute, et teie esitatud või postitatud mis tahes sisu eest vastutate teie ainuisikuliselt, sellega ei rikuta ühegi teise isiku õigusi ega õigusakte, ei aidata kaasa nõuete rikkumisele ega muule seadusvastasele või muul viisil kõlvatule, sobimatule või maitsetule käitumisele ega julgustata seda tegema. Esitades või postitades kõnealuse sisu teenuse nende funktsioonide kaudu, mis on avalikkusele või teistele kasutajatele kättesaadavad, kinnitate, et olete selle materjali omanik ja/või teil on olemas kõik selle levitamiseks vajalikud õigused, litsentsid ja volitused.

2\. Sisu muudatused. Mõistate, et teenuse osutamiseks ja sisu teenuses kättesaadavaks tegemiseks võib Apple edastada sisu mitmesugustesse avalikesse võrgustikesse erisuguste meediumide kaudu ning kohandada või muuta seda selliselt, et see vastaks ühendusvõrkude või seadmete või arvutite tehnilistele nõuetele. Nõustute, et see litsents lubab Apple’il mis tahes kõnealuseid meetmeid kasutusele võtta.

3\. Kaubamärgi teave. Apple, Apple’i logo, iCloud, iCloudi logo ja teised Apple’i kaubamärgid, teenusemärgid, graafika ja logod, mida teenusega seoses kasutatakse, on ettevõtte Apple Inc. kaubamärgid või Ameerika Ühendriikides ja/või teistes riikides registreeritud kaubamärgid. Apple’i kaubamärkide loetelu leiate veebilehelt https://www.apple.com/legal/trademark/appletmlist.html. Teised teenuses kasutatavad kaubamärgid, teenusemärgid, graafika ja logod võivad olla vastavate omanike kaubamärgid. Teile pole antud ühtki õigust ega litsentsi eespool mainitud kaubamärkide kasutamiseks, samuti nõustute, et te ei eemalda, peida ega muuda omaniku teatisi (k.a kaubamärgi ja autoriõiguse teatisi), mis võivad olla teenusele lisatud või teenuses sisalduda.

VI. Tarkvara          A. Apple’i varalised õigused. Võtate teadmiseks ja nõustute, et Apple ja/või tema litsentsiandjad on teenuse ja sellega seotud kõigi juriidiliste õiguste ja huvide omanikud, seahulgas teenuse rakendamiseks kasutatud graafika, kasutajaliidese, skriptide ja tarkvara ning teenuse osana ja/või sellega seoses võimaldatud mis tahes teenuse (tarkvara), sealhulgas nendega seotud mis tahes ja kõik registreeritud ja registreerimata intellektuaalomandi õigused kõikjal maailmas. Samuti nõustute, et teenus (sealhulgas tarkvara või selle mis tahes muu osa) sisaldab ärisaladuse alla kuuluvat ja konfidentsiaalset teavet, mida kaitstakse kohaldatavate intellektuaalomandi ja muude õigusaktidega, sealhulgas autoriõigustega. Nõustute kasutama kõnealust ärisaladuse alla kuuluvat informatsiooni või materjale ainult teenuse kasutamiseks lepingu tingimuste kohaselt. Teenuse ühtegi osa ei või üheski vormis ega ühelgi moel taasluua, kui seda pole kõnealuste tingimustega otseselt lubatud.

          B. Apple’i litsents. TARKVARA VÕI TEENUSE MIS TAHES OSA KASUTAMINE, VÄLJA ARVATUD TEENUSE KASUTAMINE LEPINGUS LUBATUD VIISIL, ON RANGELT KEELATUD JA RIKUB TEISTE INTELLEKTUAALOMANDI ÕIGUSI NING SELLELE VÕIDAKSE KOHALDADA TSIVIIL\- JA KRIMINAALÕIGUSLIKKE KARISTUSI, SEALHULGAS AUTORIÕIGUSTE RIKKUMISEGA SEOTUD VÕIMALIKKU RAHATRAHVI.

          C. Avalik beeta Apple võib aeg\-ajalt otsustada pakkuda teenuse uusi ja/või värskendatud funktsioone (edaspidi beetaversioon) oma avaliku beetaprogrammi (edaspidi programm) raames, et saada tagasisidet beetaversiooni kvaliteedi ja kasutatavuse kohta. Mõistate ja nõustute, et programmis osalemine on vabatahtlik ega loo teie ja Apple’i vahel seaduslikku partnerlus\-, agentuuri\- ega töösuhet ning Apple pole kohustatud teile ühtegi beetaversiooni pakkuma. Apple võib taolise beetaversiooni programmis osalejatele kättesaadavaks teha veebis või teenuses registreerumise kaudu. Mõistate ja nõustute, et Apple võib koguda ning kasutada konto, seadmete ja tarvikute andmeid, et teid programmiga liita ja/või määrata kindlaks teie sobilikkus programmis osalemiseks. Mõistate, et kui olete programmis registreerunud, siis ei pruugi olla võimalik hakata uuesti kasutama kõnealuse beetaversiooni varasemat mittebeetaversiooni. Kui selline tagasipöördumine on võimalik, siis ei pruugi olla võimalik migreerida selle beetaversiooniga loodud andmeid tagasi varasemasse mittebeetaversiooni. Beetaversiooni kasutamist ja programmis osalemist reguleerib see leping ning mis tahes täiendavad litsentsitingimused, mis võivad beetaversiooniga kaasneda. Beetaversiooni võimaldatakse „NAGU SEE ON“ ja „KUI ON KÄTTESAADAV“ ning see võib olla vigane või ebatäpne, mis võib põhjustada seadmete ja nendega ühendatud tarvikute (sealhulgas serverite ja arvutite) tõrkeid ning andmete ja/või teabe rikkumist või kaotamist. Apple soovitab tungivalt enne mis tahes programmis osalemist varundada oma seadme ning mis tahes tarvikute kõik andmed ja kogu teabe. Mõistate ja nõustute, et kasutate mis tahes beetaversiooni omal vastutusel. VÕTATE ENDA KANDA KÕIK PROGRAMMIS OSALEMISEGA SEOTUD RISKID JA KULUD, SEALHULGAS RISKID JA KULUD, MIS ON SEOTUD MIS TAHES INTERNETI\-ÜHENDUSE TASUDEGA, VARUNDAMISKULUDEGA, SEADME JA TARVIKUTE KASUTAMISEST TEKKINUD KULUDEGA NING MIS TAHES SEADMETE, TARKVARA, TEABE VÕI ANDMETE KAHJUSTAMISEGA. Apple võib anda beetaversiooniga seotud tehnilist ja/või muud tuge, aga ei pruugi seda teha. Kui tuge pakutakse, siis on see pakutavatele tavapärastele tugiteenustele täiendav tugi ja saadaval ainult programmi kaudu. Nõustute järgima mis tahes tugiteenuste reegleid või eeskirju, mille Apple teile mis tahes kõnealuse toe saamiseks määrab. Apple jätab endale õiguse igal ajal või ette teatamata muuta programmi tingimusi või eeskirju (sealhulgas programm lõpetada) ning ta võib teie programmis osalemise igal ajal tühistada. Võtate teadmiseks, et Apple pole kohustatud tagama beetaversiooni kaubanduslikku versiooni ja kui selline kaubanduslik versioon kättesaadavaks tehakse, siis võivad sellel olla beetaversioonist erinevad funktsioonid või omadused. Apple annab teile programmi raames võimaluse esitada kommentaare, soovitusi või muud tagasisidet beetaversiooni kasutamise kohta. Nõustute, et kui pole sõlmitud kirjalikku lepingut vastupidise kohta, siis saab Apple teie esitatud tagasisidet vabalt mis tahes otstarbel kasutada.

          D. Ekspordi kontrollimine. Teenuse ja tarkvara kasutamisele, sealhulgas andmete, tarkvara või muu sisu teenuse kaudu edastamisele, postitamisele või üleslaadimisele võivad kohalduda Ameerika Ühendriikide ja muude riikide ekspordi ja impordi õigusaktid. Nõustute täitma kõigi kohaldatavate ekspordi ja impordi õigusaktide ning eeskirjade nõudeid. Eelkõige ei tohi tarkvara eksportida või uuesti eksportida a) ühtegi Ameerika Ühendriikide embargoga riiki või b) ühelegi inimesele, kes on kantud USA rahandusministeeriumi musta nimekirja Specially Designated Nationals või USA kaubandusministeeriumi nimekirjadesse Denied Person’s List või Entity List. Tarkvara või teenuse kasutamisel kinnitate ja tagate, et te ei ela üheski sellises riigis ega ole kantud ühtegi sellisesse nimekirja. Samuti olete nõus, et te ei kasuta tarkvara või teenust ühelgi Ameerika Ühendriikide seadusega keelatud viisil, sealhulgas rakettide, tuuma\-, keemia\- või bioloogiliste relvade arendamine, kavandamine, valmistamine või tootmine. Samuti nõustute mitte laadima oma kontole üles mis tahes andmeid või tarkvara, mida a) reguleerivad rahvusvahelise relvakaubanduse määrused või b) ei tohi eksportida ilma valitsusasutuse eelneva kirjaliku loata, sealhulgas teatud tüüpi krüptimistarkvara ja lähtekoode, kui te pole varem kõnealust luba saanud. Kõnealune kinnitus ja kohustus jäävad kehtima ka pärast selle lepingu lõpetamist.

          E. Värskendused. Apple võib aeg\-ajalt värskendada teenuses kasutatavat tarkvara. Teenuse kasutamise jätkamiseks võidakse kõnealused värskendused automaatselt alla laadida ja teie seadmesse või arvutisse installida. Need värskendused võivad sisaldada veaparandusi, funktsioonide täiustusi/parandusi või tarkvara täiesti uusi versioone. VII. Lõpetamine          A. Teie vabatahtlikul algatusel lõpetamineVõite igal ajal oma Apple Accounti kustutada ja/või teenuse kasutamise lõpetada. Kui soovite seadmes iCloudi kasutamise lõpetada, siis saate iCloudi keelata, avades selles menüü Settings, vajutades ikooni iCloud ja puudutades suvandit Sign Out. Kui soovite konto sulgeda ja Apple Accounti kustutada, siis võtke ühendust Apple’i toega veebilehel <https://support.apple.com/contact>. Kui sulete konto ja kustutate Apple Accounti, siis ei pääse te ligi teistele Apple’i ega kolmanda isiku toodetele ja teenustele, mis kasutavad seda Apple Accounti. See toiming võib olla tagasipöördumatu. Enne sulgemist makstud mis tahes tasusid, sealhulgas sulgemise arveldusaastal tehtud mis tahes ettemakseid ei hüvitata (välja arvatud selles lepingus otseselt lubatud juhtudel). Konto sulgemine ei vabasta teid kohustusest tasuda mis tahes nõutavaid tasusid või makse.

          B. Apple’i algatusel sulgemine

Apple võib teatud tingimustel igal ajal ja ette teatamata täielikult või osaliselt sulgeda teie konto ja/või teenusele juurdepääsu. Lõpetamise ajendiks võivad olla järgmised põhjused: a) lepingu või siinkohal osutatud ja/või teenuse all postitatud mis tahes muude eeskirjade või suuniste rikkumine; b) kui esitate taotluse oma konto tühistamiseks või sulgemiseks; c) õiguskaitseorgani, kohtuasutuse või muu valitsusasutuse nõudel ja/või korralduse alusel; d) kui teenuse osutamine teile on ebaseaduslik või võib ebaseaduslikuks muutuda; e) ootamatud tehnilised või turbeküsimused või probleemid; f) kui osalete petturlikus või ebaseaduslikus tegevuses või g) kui te ei maksa mis tahes tasusid, mille teenuse eest võlgnete, eeldades, et mittevaraliste rikkumiste korral võib Apple algatada sulgemise ainult 30\-päevase etteteatamisega rikkumisest ning kui te selle 30\-päevase aja jooksul rikkumist ei likvideeri. Mis tahes sulgemine või peatamine toimub Apple’i äranägemise järgi ja Apple ei vastuta teie või mis tahes kolmanda isiku ees konto ja/või teenusele juurepääsu lõpetamisest tekkida võivate või tekkivate kahjude eest. Peale selle võib Apple sulgeda konto, teatades sellest 30 päeva ette kontoga seotud meiliaadressi kaudu juhul, kui a) konto pole olnud aktiivne ühe (1\) aasta vältel või b) teenuse või selle mis tahes osa osutamine on üldiselt peatatud. Teenuse üldise peatamise teatis esitatakse siintoodud tingimustel, v.a juhul kui see pole võimalik juriidilistel, regulatiivsetel või valitsusasutustest olenevatel põhjustel; kasutaja turvalisuse, kasutaja privaatsuse või tehnilise terviklikkuse põhjustel; teiste kasutajate teenusekatkestuste vältimiseks või seoses loodusõnnetuste, katastroofide, sõja või teiste sarnaste juhtumitega, mille tekkimist Apple ei saa ette näha. Sellise sulgemise puhul teeb Apple teile proportsionaalse tagasimakse kõigist hetkel kehtiva perioodi jaoks ettemakstud tasudest. Apple ei vastuta teenuse või teenusetingimuste muudatuste eest, mis tehakse vastavuses jaotisega VII.B.

          C. Sulgemise tagajärjedKui konto suletakse, siis võite kaotada juurdepääsu teenusele ja selle mis tahes osadele, sealhulgas kontole, Apple Accountile, meilikontole ja sisule. Peale selle kustutab Apple pärast teatud ajavahemiku möödumist teie konto(de)l või selle/nende osana salvestatud andmed. Teenuse mis tahes eraldi osad, mida olete kasutanud eraldi tarkvara litsentsilepingute alusel, suletakse samuti kooskõlas kõnealuste litsentsilepingutega.

VIII. Lingid ja muud kolmanda isiku materjalidTeatud teenuse sisu ja osad või funktsioonid võivad sisaldada kolmanda isiku materjale ja/või hüperlinke teistele veebisaitidele, ressurssidele või sisule. Kuna Apple’il ei pruugi olla kontrolli kõnealuste kolmanda isiku saitide ja/või materjalide üle, siis võtate teadmiseks ja nõustute, et Apple ei vastuta kõnealuste saitide või ressursside kättesaadavuse eest ega kinnita/taga mis tahes kõnealuste saitide või ressursside õigsust ning tal ei ole mingeid kohustusi ega vastutust seoses kõnealustel saitidel või ressurssidel või nende kaudu pakutava mis tahes sisu, reklaami, toodete või materjalidega. Samuti võtate teadmiseks ja nõustute, et Apple ei vastuta selliste teile tekkinud või väidetavalt tekkinud kahjude eest, mis on kas kaudselt või otseselt põhjustatud sellistel saitidel või ressurssidel või nende kaudu pakutava kõnealuse sisu, reklaamide, toodete või materjalide kasutamisest ja/või neile tuginemisest.

IX. GARANTIIDE LAHTIÜTLUSED; VASTUTUSE PIIRAMINEMÕNI JURISDIKTSIOON EI LUBA TEATUD GARANTIIDE VÄLISTAMIST, SEEGA EI PRUUGI TEATUD ALLPOOL NIMETATUD VÄLISTAMISED TEILE KOHALDUDA SAMAS ULATUSES, NAGU NEID OTSESELT KEELAVAD KOHALDATAVAD ÕIGUSAKTID. NÄITEKS AUSTRAALIA TARBIJATE PUHUL EI MÕJUTA EGA EI OLE MÕELDUD MÕJUTAMA MISKI SELLES LITSENTSIS TEIE AUSTRAALIA TARBIJASEADUSTE JÄRGSEID SEADUSLIKKUID ÕIGUSI (SH TARBIJAGARANTIISID).

APPLE KASUTAB TEENUSE OSUTAMISEL MÕISTLIKKE OSKUSI JA KOHAST HOOLSUST. ALLPOOL ESITATUD LAHTIÜTLUSED KUULUVAD SELLE SÕNASELGE GARANTII ALLA.APPLE EI TAGA, VÄIDA EGA GARANTEERI, ET TEENUSE KASUTAMINE ON KATKESTUSTE VÕI VIGADETA JA NÕUSTUTE, ET APPLE VÕIB AEG\-AJALT PEATADA MÄÄRAMATA AJAKS TEENUSE OSUTAMISE VÕI TÜHISTADA TEENUSE KOOSKÕLAS LEPINGU TINGIMUSTEGA.SAATE SELGELT ARU JA NÕUSTUTE, ET TEENUST OSUTATAKSE „NAGU SEE ON“ JA „KUI ON KÄTTESAADAV“. APPLE NING TEMA SIDUS\- JA TÜTARETTEVÕTTED, JUHATAJAD, DIREKTORID, TÖÖTAJAD, AGENDID, PARTNERID JA LITSENTSIANDJAD ÜTLEVAD SÕNASELGELT LAHTI KÕIGIST GARANTIIDEST, KAS SELGE SÕNAGA VÕI VAIKIMISI, SEALHULGAS VAIKIMISI GARANTIIDEST MÜÜGIKÕLBLIKKUSELE, KINDLAKS EESMÄRGIKS SOBIVUSELE JA RIKKUMISTE VASTU. EELKÕIGE EI GARANTEERI APPLE NING TEMA SIDUS\- JA TÜTARETTEVÕTTED, JUHATAJAD, DIREKTORID, TÖÖTAJAD, AGENDID, PARTNERID JA LITSENTSIANDJAD, ET I) TEENUS VASTAB NÕUDMISTELE; II) TEENUSE KASUTUS ON ÕIGEAEGNE, KATKESTUSTETA, TURVALINE VÕI TÕRKEVABA; III) TEENUSE TULEMUSEL SAADUD TEAVE ON TÄPNE VÕI USALDUSVÄÄRNE JA IV) TEENUSE OSANA PAKUTAVAS TARKVARAS ESINEVAD DEFEKTID VÕI TÕRKED PARANDATAKSE.APPLE EI VÄIDA EGA GARANTEERI, ET TEENUSE PUHUL EI ESINE ANDMETE KAOTAMIST, RIKKUMIST, RÜNNAKUID, VIIRUSI, HÄIREID, HÄKKIMIST EGA MUID TURBEGA SEOTUD RIKKUMISI NING APPLE EI VÕTA NENDE EEST MINGIT VASTUTUST.TEENUSE KASUTAMISE KÄIGUS ALLA LAADITUD VÕI MUUL VIISIL HANGITUD MIS TAHES MATERJALI KASUTAMINE TOIMUB TEIE ENDA ÄRANÄGEMISEL JA VASTUTUSEL NING VASTUTATE AINUISIKULISELT SEADMELE VÕI ARVUTILE TEKKINUD MIS TAHES KAHJUDE VÕI ANDMETE KAOTAMISE EEST, MIS ON PÕHJUSTATUD MIS TAHES KÕNEALUSE MATERJALI ALLALAADIMISEST. SAMUTI VÕTATE TEADMISEKS, ET TEENUS POLE MÕELDUD EGA SOBILIK KASUTAMISEKS SELLISTES OLUKORDADES VÕI KESKKONDADES, MILLE PUHUL TÕRKED VÕI AJALISED VIIVITUSED VÕI VEAD/EBATÄPSUSED TEENUSE SISUS, ANDMETES VÕI SELLE KAUDU ESITATUD TEABES VÕIKSID PÕHJUSTADA SURMA, VIGASTUSI VÕI RASKEID FÜÜSILISI VÕI KESKKONNAKAHJUSTUSI.          VASTUTUSE PIIRAMINETEATUD JURISDIKTSIOONID EI LUBA TEENUSEPAKKUJATE VASTUTUSE VÄLISTAMIST VÕI PIIRAMIST. KUNI SELLES ULATUSES, MILLES SELLISED VÄLISTUSED VÕI PIIRAMISED ON KOHALDATAVA ÕIGUSAKTI ALUSEL OTSESELT KEELATUD, EI PRUUGI OSA ALLTOODUD VÄLISTUSTEST VÕI PIIRANGUTEST TEILE KEHTIDA.APPLE KASUTAB TEENUSE OSUTAMISEL MÕISTLIKKE OSKUSI JA KOHAST HOOLSUST. JÄRGMISED PIIRANGUD EI KEHTI JUHUL, KUI KAHJU ON PÕHJUSTATUD A) APPLE’I SUUTMATUSEST KASUTADA MÕISTLIKKE OSKUSI JA KOHAST HOOLSUST; B) APPLE’I RASKEST HOOLETUSEST, TAHTLIKUST NÕUETE RIKKUMISEST VÕI PETTUSEST VÕI C) SURMAST VÕI VIGASTUSTEST.SAATE SELGELT ARU JA NÕUSTUTE, ET EI APPLE EGA TEMA SIDUS\- JA TÜTARETTEVÕTTED, JUHATAJAD, DIREKTORID, TÖÖTAJAD, AGENDID, PARTNERID EGA LITSENTSIANDJAD VASTUTA TEIE EES ÜHEGI OTSESE, KAUDSE, JUHUSLIKU, ERAKORRALISE, TULENEVA EGA HOIATAVA KAHJU EEST, SEALHULGAS KASUMIGA, MAINEVÄÄRTUSEGA, KASUTUSEGA, ANDMETEGA, ASENDUSKAUPADE VÕI \-TEENUSTE HANKIMISE KULUDEGA SEOTUD KAHJU VÕI MUU IMMATERIAALSE KAHJU EEST (ISEGI KUI APPLE ON SELLISE KAHJU VÕIMALUSEST TEADLIK), MILLE ON PÕHJUSTANUD: I) TEENUSE KASUTAMINE VÕI VÕIMETUS TEENUST KASUTADA; II) TEENUSES TEHTUD MIS TAHES MUUDATUSED VÕI TEENUSE VÕI SELLE MIS TAHES OSA OSUTAMISE MIS TAHES AJUTINE VÕI PÜSIV PEATAMINE; III) LUBAMATU JUURDEPÄÄS TEIE EDASTUSTELE VÕI ANDMETELE VÕI NENDE MUUTMINE; IV) TEIE EDASTUSTE VÕI ANDMETE KUSTUTAMINE, RIKKUMINE, SALVESTAMATA JA/VÕI SAATMATA VÕI VASTUVÕTMATA JÄTMINE TEENUSES VÕI SELLE KAUDU; V) TEENUSE KAUDU KOLMANDATE ISIKUTE ESITATUD AVALDUSED VÕI NENDE KÄITUMINE NING VI) TEENUSEGA SEOTUD MIS TAHES MUUD KÜSIMUSED.

          HÜVITISNiivõrd kui see pole seadusega keelatud, nõustute kaitsma Apple’it, tema sidus\- ja tütarettevõtteid, juhatajaid, direktoreid, töötajaid, agente, partnereid, töövõtjaid ning litsentsiandjaid kolmandate isikute esitatud mis tahes hagide või nõuete eest ja hüvitama neile nendega seotud kulutused, sealhulgas mõistlikud advokaaditasud, kui need on põhjustatud teie tegevusest: a) esitatud, postitatud, edastatud või muul moel teenuse kaudu kättesaadavaks tehtud mis tahes sisu; b) teenuse kasutamine; c) lepingu mis tahes rikkumine; d) Apple’i kasutusele võetud mis tahes mõistlikud meetmed, mis on seotud lepingu rikkumise kahtluse või lepingu rikkumise tuvastamise või selle kohta otsuse tegemise puhul korraldatava juurdlusega või e) teiste isikute õiguste rikkumine. See tähendab, et te ei tohi Apple’it, tema sidus\- ega tütarettevõtteid, juhatajaid, direktoreid, töötajaid, agente, partnereid, töövõtjaid ega litsentsiandjaid kohtusse kaevata, kui nad otsustavad mõistlikult tegutsedes kõrvaldada või keelduda mis tahes teabe või sisu töötlemisest teie hoiatamiseks või peatavad/sulgevad teile juurdepääsu teenusele või võtavad rikkumiskahtluse uurimise ajal kasutusele mis tahes muud meetmed või kui Apple on jõudnud järeldusele, et lepingut on rikutud. Kõnealune loobumise ja hüvitamise säte kehtib kõigile rikkumistele, mida on selles lepingus kirjeldatud või käsitletud. See kohustus jääb kehtima pärast lepingu ja/või teenuse kasutamise lõpetamist või aegumist. Võtate teadmiseks, et vastutate kogu kontoga seotud teenuse kasutamise eest ja et seda lepingut kohaldatakse konto mis tahes ja kogu kasutamisele. Nõustute täitma selle lepingu tingimusi ja kaitsma Apple’it mis tahes ja kõigi hagide ning nõuete eest, mis tulenevad konto kasutamisest, hüvitama talle nendega seotud kulutused ja vältima tema kahjustamist, olenemata sellest, kas olete sellist kasutamist sõnaselgelt lubanud.

X. ÜLDIST          A. TeatisedApple võib teenusega seotud teatisi, sealhulgas lepingu muudatuste kohta, meili teel iCloudi meiliaadressil (ja/või kontoga seotud teisel meiliaadressil, kui olete selle esitanud), iMessage’i või SMS\-i teel, tavaposti kaudu või avaldades selle meie veebisaidil ja/või teenuse kaudu edastada.

Kui asute Indias, saate dokumendi „Information Technology (Intermediary Guidelines) Rules, 2021“ (Infotehnoloogia (vahendajate suunised) eeskirjad, 2021\) kohaselt edastada oma kaebused järgmisele kaebustega tegelevale ametnikule.

Dokumendi „Intermediary Guidelines“ (vahendajate suunised) alusel asjakohased küsimused:

Kaebustega tegelev ametnik:  Nikhil Pai 

Veebivorm:  Apple.co/IndiaGrievanceIntermediaries

Oluline märkus. Võtke arvesse, et kaebustega tegeleva ametniku veebivormi linkide kaudu tegeletakse ainult nende iCloudiga seotud kaebustega, mis kuuluvad dokumendi „Information Technology (Intermediary Guidelines) Rules, 2021“ (Infotehnoloogia (vahendajate suunised) eeskirjad, 2021\) kohaldamisalasse.

          B. Kohaldatavad õigusaktidKui see pole vastuolus õigusaktide sätetega ja välja arvatud järgmises lõigus sõnaselgelt määratud ulatuses, reguleeritakse teie ja Apple’i vahelist suhet California osariigi õigusaktidega. Teie ja Apple olete kokku leppinud, et sellest lepingust tulenevate mistahes vaidluste või nõuete lahendamiseks on määratud erandlik kohtualluvus USA California osariigi Santa Clara maakonna kohtutel. Kui a) Te pole Ameerika Ühendriikide kodanik, b) Te ei ela Ameerika Ühendriikides, c) Te ei sisene teenusesse Ameerika Ühendriikidest ja d) olete mõne allnimetatud riigi kodanik, siis olete kokku leppinud, et sellest lepingust tuleneva mistahes vaidluse või nõude puhul lähtutakse alltoodud kohaldatavast õigusest, võtmata arvesse mistahes kollisiooninorme, ja kinnitate tagasivõtmatult allnimetatud osariigi, provintsi või riigi, mille õigust kohaldatakse, kohtute üldist kohtualluvust.

Kui olete mõne Euroopa Liidu liikmesriigi või Suurbritannia, Šveitsi, Norra või Islandi kodanik, siis on kohaldatavad õigusaktid ja menetluskohad teie tavapärase asukoha õigusaktid ja kohtud.Kui olete Jaapani kodanik, on reguleerivad õigusaktid Jaapani seadused ja menetluskohaks on Tōkyō, Jaapan.Sellele lepingule ei kohaldata Ühinenud Rahvaste Organisatsiooni konventsiooni kaupade rahvusvaheliste ostu\-müügilepingute kohta.          C. Kogu lepingLeping on teie ja Apple’i vahel sõlmitud terviklik leping ja see reguleerib teenuse kasutamist ning asendab täielikult kõik varasemad teie ja Apple’i vahel sõlmitud teenuse lepingud. Samuti võidakse teile kohaldada täiendavaid tingimusi, mis võivad kehtida sidusettevõtete teenuste, kolmanda isiku sisu või tarkvara kasutamisel. Kui mõni selle lepingu osa tunnistatakse kehtetuks või jõustamatuks, siis käsitatakse seda osa viisil, mis on kooskõlas kohaldatava õigusega, nii et see peegeldaks võimalikult täpselt poolte algseid kavatsusi, ning ülejäänud osad jäävad täiel määral jõusse ning kehtima. Kui Apple ei kasuta ega jõusta lepingu mis tahes osa või sätet, siis ei tähenda see kõnealusest õigusest või sättest loobumist. Nõustute, et kui lepingus pole otseselt vastupidist sätestatud, siis pole lepingul kolmandast isikust kasusaajaid.

          D. Apple tähendab siinkohal kasutatud tähenduses järgmist.• Apple Inc., asukohaga One Apple Park Way, Cupertino, California, kasutajatele Ameerüka Ühendriikides, sh Puerto Rico.

• Apple Canada Inc., asukohaga Bremner Blvd. 120, Suite 1600, Toronto ON M5J 0A8, Kanada, kasutajatele Kanadas.

• Apple Services LATAM LLC, asukohaga 1 Alhambra Plaza, Ste 700 Coral Gables, Florida, kasutajatele Mehhikos, Kesk\- või Lõuna\-Ameerikas, või mis tahes Kariibi mere maades või piirkonnas (välja arvatud Puerto Rico).

• iTunes K. K., asukohaga Roppongi Hills, 6\-10\-1 Roppongi, Minato\-ku, Tokyo 106\-6140, Tōkyō, kasutajatele Jaapanis. 

• Apple Pty Limited, asukohaga 3\. korrus, 20 Martin Place, Sydney NSW 2000, Austraalia, kasutajatele Austraalias või Uus\-Meremaal, sealhulgas nende mis tahes territooriumidel ja seotud kohtalluvustes.

• Apple Distribution International Ltd., asukohaga Hollyhill Industrial Estate, Hollyhill, Cork, Iirimaa, kõigile teistele kasutajatele (vastavalt alljärgnevale erandile).

Kehtivana alates 26\. oktoobrist 2024 Bhutanis, Bruneil, Kambodžas, Fidžil, Laoses, Macaus, Maldiividel, Mikroneesias, Mongoolias, Myanmaris, Naurul, Nepalis, Palaus, Paapua Uus\-Guineal, Lõuna\-Koreas, Sri Lankal, Saalomoni Saartel, Tongal, ja Vanuatul asuvate kasutajate jaoks tähendab „Apple“ ettevõtet Apple Services Pte. Ltd., asukohaga 7 Ang Mo Kio Street 64, Singapur 569086\. Enne 26\. oktoobrit 2024 tähendab „Apple” selliste kasutajate jaoks ettevõtet Apple Distribution International Ltd.

ELEKTROONILINE LEPINGUTE SÕLMIMINETeenuse kasutamine hõlmab võimet sõlmida lepinguid ja/või teha ülekandeid elektrooniliselt. VÕTATE TEADMISEKS, ET ELEKTROONILISELT ESITATUD ANDMED KINNITAVAD NÕUSOLEKUT JA KAVATSUST OLLA KÕNEALUSTE LEPINGUTE JA TEHINGUTEGA SEOTUD NING NENDE EEST TASUDA. TEIE NÕUSOLEK JA KAVATSUS OLLA SEOTUD ELEKTROONILISELT ESITATUD ANDMETEGA KEHTIB KÕIGILE ANDMETELE, MIS ON SEOTUD KÕIGI TEENUSESSE SISESTATUD TEHINGUTEGA, SEALHULGAS TÜHISTAMISTEATISED, EESKIRJAD, LEPINGUD JA TAOTLUSED. Elektroonilistele andmetele juurdepääsu saamiseks ja nende säilitamiseks võidakse nõuda teatud riist\- ja tarkvara olemasolu, mille hankimise eest vastutate ainuisikuliselt teie.          E. PrivaatsusTeenuse kasutamisele kehtib Apple’i privaatsuspoliitika, mis on kättesaadav aadressil https://www.apple.com/legal/privacy/.

Viimati muudetud: 16\. september 2024